# -*- mode: mandoku-view; -*-
#+TITLE: 徐公文集
#+DATE: 2015-09-11 08:39:16.990126
#+PROPERTY: ID KR4d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0253-008徐公文集-卷第八.
<pb:KR4d0001_SBCK_008-1a>¶
　徐公文集卷第八¶
　　　　　　　　東　海　徐口口口鉉¶
　　　張援可司農卿制　李潯正授江都令制¶
　　　潘處常可金部&KR0048;中制　髙越可檢校水部郎中制¶
　　　景逵檢校司空制　景廸可檢校左僕射制¶
　　　鄭延樞可清江縣令制　艾筠可江都少尹制¶
　　　閻度可江寕府𠫵軍制　馮倜可秘書省正字制¶
　　　李景述可虞部郎中制　趙丕可司農卿制¶
　　　成㓜文可主客貟外制　𡊮時可浙西判官制¶
　　　喬厈舜可浙西掌書記賜紫制¶
<pb:KR4d0001_SBCK_008-1b>¶
　　　查文嶶可樞宻副使制　頼彦回可浙西推官制¶
　　　周弘祚可池州刺史制　鮑濤可䖍州判官制¶
　　　閻居常可檢校司空制¶
　　　韓熈載可兼太常博士制¶
　　　張緯可句容令制　髙越可水部郎中制¶
　　　趙仁澤寕國軍都虞&KR0049;制¶
　　　髙弼可元帥府書記制¶
　　　孔昌祚可泗州刺史制¶
　　　方訥可東都留守判官制¶
　　　張師古可校書即制¶
<pb:KR4d0001_SBCK_008-2a>¶
　　　王崇昭可江西觀察衙推制¶
　　　沈翺可大理司直制¶
　　　李厈明可中書侍郎制¶
　　　翟延祚可水部貟外郎制¶
　　　唐顥可監察御史制¶
　　　馮延魯可勤政殿學士制¶
　　　林廷皓貴授制¶
　　　告天地文¶
　　　𥙊世宗皇帝文¶
　　　　　太府卿張援可司農卿兼大理寺事¶
<pb:KR4d0001_SBCK_008-2b>¶
　書曰任官惟人又曰惟刑之恤朕服斯道因&KR1551;而¶
　行某官張援為性端方處衆和雅貞亮足以幹事¶
　哀矜足以得情亟更攸司弗易時用因予有慶期¶
　爾盡才命為大農俾掌廷尉於戲庶獄之慎不可¶
　&KR0111;也單辭而行不可為也平反伏念夜思晝行尚¶
　于措刑體我求理敬之哉¶
　　　　　權知江都令李潯正授¶
　勑四京令之重也其選惟一是必試可以進之均¶
　&KR0159;以寵之盖欲慎厥官而安其政也某官李潯屢¶
　為長吏綽有能名東夏之理不昜其&KR0894;事簡俗便¶
<pb:KR4d0001_SBCK_008-3a>¶
　予甚多之爰用加恩俾從真授勉欽朝奨無&KR0520;乃¶
　心可¶
　　　　　和州司馬潘處常可金部郎中¶
　勑先王之制官刑也過無所隠其肆大眚也善靡¶
　有違無私之義於是乎在某早服時望亟更臺郎¶
　予在東朝列于賔席旋貳廷尉實奉&KR0022;刑偶違伏¶
　念之言遽貽一黜之命今朕祗嗣丕業誕敷慶恩¶
　豈以職事之愆遂忘罇爼之舊是用召自近郡陟¶
　于南宫勉承寵光以永無各可¶
　　　　　浙西判官髙越可檢校水部郎中賜紫¶
<pb:KR4d0001_SBCK_008-3b>¶
　勑王者之建藩輔也必命重臣以臨之又擇賢士¶
　以佐之政成當遷留而增秩古之制也髙越以儒¶
　學淹雅見稱于時頃自南宫直于東觀筆削之言¶
　方勵弓旌之禮是求從事大&KR0022;率多婉𦘕有嘉令¶
　望爰屬慶恩俾假正&KR0048;仍紓紫綬服我加等之命¶
　無&KR0520;盡規之心¶
　　　　　安陸郡公景逵檢校司空太府少卿¶
　勑夫太上立徳其次親親能兼之者鮮矣惟是具¶
　美屬扵我朝某孝友資身貞幹為質守樞機而無¶
　悔居富貴而不驕藹然善聲成此嘉氣朕肇襲丕¶
<pb:KR4d0001_SBCK_008-4a>¶
　業廣覃慶恩矧有名臣近在宗属是用假以空圡¶
　列於亞卿仍進崇階併示優寵於戲行爲民則爾¶
　其勿忘愛克厥威朕不敢尚服我多訓永&KR0045;令圗¶
　　　　　保定郡公景廸可朝散大夫檢校左僕¶
　　　　　射賜紫¶
　勑歴選列辟見其睦親名器之難必當慎簡信不¶
　可私於其屬也故我䟽寵務先推公保定郡公景¶
　廸静惟端方動必孝敬佩師友之訓成信厚之風¶
　宗室之間問望尤著屬我嗣服之始叶於立慶之¶
　恩爾其率循令猷恵廸前烈勿驕勿惰以永乃成¶
<pb:KR4d0001_SBCK_008-4b>¶
　　　　　左拾遺鄭延樞可清江縣令賜緋¶
　勑夫邑令之有聲者入奉清列諫官之滿&KR0010;者出¶
　宰百里盖朝廷憂民立政之意也某官早歴宦緒¶
　無廢官常擢𠫵禁垣克服&KR0212;憲而南楚大邑長吏¶
　尤難命自周行往宣朝旨仍加朱紱以示殊恩無¶
　易乃心勉修所職¶
　　　　　浙西判官艾筠可江都少尹¶
　勑天下之大建親分陜以尹之東夏之重選&KR0014;設¶
　貳以維之兹用安民而政舉也某官艾筠識量純¶
　素學術通明奉我束朝周知其善輟借侯幕載&KR0045;¶
<pb:KR4d0001_SBCK_008-5a>¶
　令名海隅之康筠有其力夫以亞尹之難如彼而¶
　有適用之才若此俾&KR0574;慎選不亦宜乎勉勵公方¶
　更施勤績¶
　　　　　閻度可江寕府𠫵軍¶
　勑鄉貢明經閻度士子&KR0120;家而預清級者盖亦有¶
　之自非才地兼茂則不&KR0014;光朝命而叶時論矣以¶
　爾名父之子自强不息學業履行實浮於名屬予¶
　出震之&KR0004;成我多士之世俾&KR0122;天府以漸亨衢無¶
　忘益恭更&KR0045;令問¶
　　　　　馮倜可祕書省正字¶
<pb:KR4d0001_SBCK_008-5b>¶
　勑五品子馮倜蘭臺圗書之府&KR0120;家而預之自非¶
　有才孰克處此以爾早服嚴訓實&KR0045;令名勵學檢¶
　身如&KR0178;不及成爾嘉器冨我士林俾授&KR0004;資以漸¶
　清貫無忘詩禮之學以益刋正之勤可¶
　　　　　舒州司馬李景述可虞部郎中¶
　勑王者用士其要惟公茍得其才近親何避某官¶
　李景述承茂勲之後秉素士之風頗有羙名聞於¶
　戚里郡丞之任為久臺郎之位為宜俾䟽慶㤙改¶
　授清級無忘師友之訓以奉朝廷之儀¶
　　　　　江州判官趙丕可司農卿¶
<pb:KR4d0001_SBCK_008-6a>¶
　勑王者之正百官也黜其有過其肆大眚也許以¶
　自新則&KR0022;典行而朝恩浹矣某官趙丕謹行以處¶
　衆克勤以在公臺省踐更誠心不替故先皇奨用¶
　&KR0009;以準繩而靡逹官常自罹常憲朕纉承鴻業廣¶
　布慶恩以其久列班行偶因迷謬特申渥澤俾授¶
　正卿勉勵乃心佇&KR0045;令望¶
　　　　　江西推官成㓜文可主客貟外郎¶
　勑諸侯之佐命於朝廷而治職有勞奏課稱最者¶
　則當升閨籍&KR0024;為省郎蓋&KR0134;&KR0014;取士之㫖也某從¶
　事大鎮於兹累年本以誠明濟之通敏論不阿謟¶
<pb:KR4d0001_SBCK_008-6b>¶
　政無頗邪一方允𨤲爾實有力今予寵爾以立朝¶
　之位命爾以司藩之官爾其敬哉無忝我陟明之典¶
　　　　　洪州判官𡊮時可浙西判官¶
　勅袁時朕以閧輔之大控制要津出保𫝊之重鎮¶
　之以屏王室擇賔従之賢佐之以齊政經而特尹¶
　縣神州理甚簡便運籌盛府言必端詳叶予柬求¶
　宜授斯任夫潤之民固與洪無異而爾之操當與¶
　&KR0004;不渝則官業&KR0098;𨤲而朝奨無替矣敬服斯訓往¶
　勵乃司可¶
　　　　　洪州掌書記喬厈舜可浙西掌書記賜¶
<pb:KR4d0001_SBCK_008-7a>¶
　　　　　紫制¶
　勑喬厈舜朕以師傅之重敬而不違式遂便安俾¶
　臨𨵿輔而軍旅之事不可無佐奏記之任不可非¶
　才聞厈舜以髙文受知以直道從事厯&KR0010;斯大弘¶
　益居多故因其賔席之資加以紫綬之貴改轅東¶
　適従吾上公無替&KR0004;心以忝朝命¶
　　　　　知雜御史查文徽可&KR0120;居郎樞宻副使¶
　勑秉記言之筆以侍左右受司聦之&KR0009;以典出納¶
　並居二職其可非才某官查文徽儒雅表文忠厚¶
　成質早踐華貫時爲名臣以南宫清望之資當憲¶
<pb:KR4d0001_SBCK_008-7b>¶
　府雄極之任提綱有序而衆目以理正身自處而¶
　周行以清物論與之予用嘉尚居中理極不亦可¶
　乎噫為朕腹心注人耳目執節一&KR0520;悔咎隨之爾¶
　其慎之無忝吾命可¶
　　　　　潤州丹徒令顧彦回可浙西推官¶
　勑長人之吏親職為勞&KR0026;風之佐坐籌為異均其¶
　所任是曰優㤙某官顧彦回以清節士風嘗𠫵王¶
　府以𦒿年篤行出字齊民課績尤異自當優寵驅¶
　馳州縣非為所宜俾陟賔階奉我元老優游盛府¶
　足以光華¶
<pb:KR4d0001_SBCK_008-8a>¶
　　　　　撫州刺史周弘祚可池州刺史¶
　朕以將復淳風務先理道思得良二千石以安我¶
　民儻副簡求迭授大郡斯盖布政懋官之旨也某¶
　官周弘祚勲臣之子雅有父風自服佩恩華踐更¶
　事任訓齊武力&KR0014;得士心綏懐邊戎克壮兵略俗¶
　阜秩滿序勞當遷朕&KR0026;其才可謂良矣青陽名郡¶
　控制中流前所任者咸屬重望今以授爾爾其欽¶
　哉進爵升階式示兼寵茍勤節弗昜池人來蘇考¶
　續䇿勲吾有彛典¶
　　　　　吉州判官鮑濤可䖍州判官¶
<pb:KR4d0001_SBCK_008-8b>¶
　勑䖍之爲鎮俗雜地廣化不可一時生冦攘&KR0841;蒲¶
　既平閭井思又可以佐吾良帥而寕吾齊民者亡¶
　聞某官鮑濤乆倅列郡克&KR1551;官常從政以和理劇¶
　無滞况䖍吉隣郡聲績素彰便道之官率舊爲用¶
　副兹慎選誰曰不然爾其敬承無忝明訓¶
　　　　　給事中閻居常可金紫檢校司空充廬¶
　　　　　州節度副使¶
　勑王者推念舊之心申優賢之㫖官序出處從其¶
　所安諒不可滯於一方也某官閻居常執心沖粹¶
　爲學精博修賢人之業多長者之言粤予纂承實¶
<pb:KR4d0001_SBCK_008-9a>¶
重舊徳俾掌駮議直于𤨏闈而無妄之疾未痊貞¶
退之請彌切重違誠願抑此朝㤙俾佐藩方式便¶
頥飬金印紫綬&KR0022;土憲司併伸寵光以示&KR0278;渥陟¶
明之典當俟有瘳可¶
　　　　虞部貟外郎史館修撰韓熈載可太常¶
　　　　博士¶
勑某官韓熈載朕以因心之感同軌有期嚴恭禋¶
祀仍從此始求所以節豐儉而振廢闕者屬于禮¶
官慎選其人必在時彦以熈載學問精贍辭氣亮¶
直本以通識濟之竒文惟名與實咸副是命故輟¶
<pb:KR4d0001_SBCK_008-9b>¶
　自東&KR0026;列於曲臺使代稱禮樂之盛吾實有望於¶
　爾勉之哉¶
　　　　　虞部貟外郎史館修撰張緯可句容令¶
　勑為政之要在乎安民長人之利在乎慎選故吾¶
　用古道擇尚書郎而命之某官張緯學問該通辭¶
　藝精絶自東朝載筆石室抽文朝論藹然以為名¶
　士矧又洞識理體周知物情是為通才何&KR0408;不可¶
　王畿大邑既庶而富籍爾敏恵為吾教之仍假臺¶
　郎以申朝奨苟聞報政豈恡加恩可¶
　　　　　浙西判官髙越可水部郎中¶
<pb:KR4d0001_SBCK_008-10a>¶
　勑多士之世副臺&KR0048;之選者前代謂之賢乃知三¶
　署之屬例無輕授某官髙越早踐朝序嘗為史臣¶
　當官有聲聚學不倦頃屬上將出臨大藩輟叅入¶
　幕之資備觀理劇之用府罷赴闕時名益髙司川¶
　之秩俾從真授無忘職業以荷朝㤙¶
　　　　　左監門將軍趙仁澤可寕國軍都虞&KR0049;¶
　勑南藩之&KR0009;宣城為最師勁而衆地近而雄故朝¶
　命列校以貳軍事所以重其威令也某官趙仁澤¶
　名將之子頗有父風在軍積年武略精練出寕大¶
　邑歸預禁營副予簡求俾𨽻宣部往綏乃績無替¶
<pb:KR4d0001_SBCK_008-10b>¶
　前勞¶
　　　　　左司郎中髙弼可元帥府書記¶
　勑某官髙弼王者之用師也必先以文告之命訓¶
　誓之辭故戎車之往記室為重而朕前委愛弟實¶
　司&KR0022;政今命爾弼使典軍書任才責功其意斯在¶
　矧弼嘗𠫵西掖尋履南省所歴之任籍籍有聲今¶
　&KR0014;奮雄辭而塞慎選陟明之典予豈忘哉¶
　　　　　左領軍將軍孔昌祚可泗州刺史¶
　勑左領軍衛將軍甲仗宫城營造等使孔昌祚朕¶
　以長淮北偏隔閡戎夏惟彼泗口實當要衝凡為¶
<pb:KR4d0001_SBCK_008-11a>¶
　守臣㒺不慎選而昌祚以貞幹事以勤&KR0375;徳周廬¶
　廵徼之政宫禁繁劇之司董齊典理靡有違者歴¶
　&KR0010;且久秉心不渝朕觀其才可為邉將授以符竹¶
　付之臨淮爾其&KR0045;我武威修乃郡政登於考功之¶
　籍以塞任&KR0014;之㤙可¶
　　　　　水部郎中方訥可主客郎中東都留守¶
　　　　　判官¶
　勑某官方訥朕以分陜之任非親賢不可故迭用¶
　子弟以居守復以佩觹之齒唯訓導是務故慎選¶
　名徳以從行而朕在東朝先皇命爾訥列我賓席¶
<pb:KR4d0001_SBCK_008-11b>¶
　恭慎文雅抱其風度將順規諷揖其忠誠尋又奉¶
　予愛子益固是道今所授任非訥而誰客曹正郎¶
　留臺幕職往示兼寵爾其敬哉乃心不渝懋典寕忘¶
　　　　　秘書郎田霖可東都留守廵官¶
　勑某官田霖朕命愛子表正東夏管記之任罇爼¶
　之間唯才與行乃可是選而朕在儲貳則嘗知霖¶
　文藝直心綽有餘&KR0073;累𠫵載筆之任近登祕籍之¶
　司列於王官頗叶時望授以留臺之職副兹託乗¶
　之求爾往敬哉無忝予命¶
　　　　　前山楊縣尉張師古可祕書省校書郎¶
<pb:KR4d0001_SBCK_008-12a>¶
勑王者之行慶也奨&KR0014;振滯赦過責功如斯而已¶
矣某前為縣佐以公事罷免而聞其立身修已有¶
足多者故從其滌瑕之命升諸祕籍之司往服乃¶
官勿重而悔¶
　　　　江州録事&KR0257;軍王崇昭可江西&KR0026;察衙推¶
勑某官王崇昭西南大藩庶政繁會獄訟之理欽¶
恤是先重輕一隳手足無措必得朝士以典掌之¶
而聞崇昭可當斯任徃涖乃職無忘益恭¶
　　　　前舒州録事叅軍沈翺可大理司直¶
勑某䕃籍從事以儒術資身蓬閣曵裾早揚聲問¶
<pb:KR4d0001_SBCK_008-12b>¶
　侯藩載筆亦懋勤勞向事圭符實司綱紀州縣之¶
　職非其所長既失儀型遂從罷秩今慶賞斯浹一¶
　𤯝咸矜復爾名籍俾叅&KR0068;寺吾不記過爾其自修¶
　　　　　前舒州刺史李厈明可中書侍郎¶
　勑朕以不徳恭承丕基思聞獻替之言以自&KR0271;悟¶
　故以侍從之列尤用簡求矧乃職奉詔命地𠫵公¶
　輔歴代精選可虗授乎某以風度爽邁克嗣遺(今上/御名)¶
　以文章弘雅累踐清途先皇器之任遇尤重故其¶
　冠翰苑掌天官長憲臺肅千里靖恭於位績用有¶
　成舒人既康執璧來覲宜加䟽等之命擢為鳯閣¶
<pb:KR4d0001_SBCK_008-13a>¶
　郎敬之哉夫出為諸侯非不貴也入首三品非無¶
　位也持重足以鎮物納忠足以報我厈正不逮予¶
　有望焉¶
　　　　　歙州推官&KR0026;察翟延祚可水部貟外郎¶
　勑某以外諸侯吏入為尚書郎者非推恩酬勞何¶
　以臻此聞爾宰百里佐亷車皆有政能宜當選任¶
　往袛乃事無忝予恩¶
　　　　　大理司直唐顥可監察御史¶
　勑某夫御史之列皆一時之清選而貴仕所由漸¶
　也聞爾執心有常從事以直持刑甚平&KR0098;當官有¶
<pb:KR4d0001_SBCK_008-13b>¶
　勤勞故升諸朝廷俾之察視爾其懋乃才用修我¶
　紀綱無傾側糾訐以爲&KR0014;無依阿顧避以自守勿¶
　貽爾悔以忝予恩¶
　　　　　禮部貟外郎馮延魯可中書舎人勤政¶
　　　　　殿學士¶
　勑侍從庶職搃同清要若乃𠫵書殿之列備切問¶
　之重使如綸之命式光人文無詢之言不入吾耳¶
　所&KR0009;若是其選可知某惟望與才皆副是任况東¶
　畿亞府有理劇之用南宫禮典多伏奏之勤俾膺¶
　簡求必叶虗佇夫前言往行爾所祗服正辭讜議¶
<pb:KR4d0001_SBCK_008-14a>¶
　予之嘉聞無從非彛以忝多訓¶
　　　　　筠州刺史林廷皓責授制¶
　勑恥過作非言不顧行為臣如此在法難容某頃¶
　自歸朝頗推有勇俾之為將所以圗功及封&KR0416;多¶
　難之時車徒四岀之際遂能激&KR0045;壮節指之師旅¶
　付以圭符而畏懦屢聞遁逃不暇震驚城守詿誤¶
　軍謀當此之時已宜行法予以義深罪已功在止¶
　戈既屈身以弭兵乃含垢而務徳復移郡&KR0009;仍綰¶
　使權茍奏課之有聞亦在人而何棄未終考績爰¶
　掇訟辭猶且累上表章屢言(今上/御名)䧟洎遣使明徴其¶
<pb:KR4d0001_SBCK_008-14b>¶
　其辭乃自滁楊罷郡已來筠州移任之後侵漁公¶
　帑積數且多干犯詔條為罪不一證據明具詞理¶
　並窮殊不省非更為文過謂競厮飬為恥以對獄¶
　官為羞欲盖彌章侮我何甚其武勇也既如彼其¶
　誠心也又如此儻猶弘恕何以律人尚以君臣之¶
　間務全終始特從薄貶庻克自新勉荷寛恩無重¶
　而悔¶
　　　　　告天地文¶
　臣以寡昧叨嗣慶基對越上玄申飬長樂側身恭¶
　巳靡敢荒寕而聖尊后自夏秋已來寝膳違裕醫¶
<pb:KR4d0001_SBCK_008-15a>¶
　藥備竭禱祠必至數月於是有加無瘳憂勞之誠¶
　不知所措敢陳蠲潔仰告威靈伏惟精懇上通玄¶
　恩錫祐哀臣烏鳥之志憫臣欒&KR0068;之心使六氣惟¶
　和百祥荐䧏兾於旦夕速就康寜臣内顧𦕈躬弗¶
　明於道方深慈訓之益欲報劬勞之恩烝烝之懐¶
　區區於是隳𤁋肝膽以俟鍳臨¶
　　　　　𥙊世宗皇帝文¶
　稽古靈命造圗伊始聖人既生萬物咸理玄功格¶
　而髙謝令問垂而不已通玉帛於無外執豆籩而¶
　萃止盖百代之不易言皇猷之至美恭惟盛徳乃¶
<pb:KR4d0001_SBCK_008-15b>¶
　聖乃神爰&KR0004;纉服舊&KR0022;惟新瞻顧函夏實始經綸¶
　三驅示禮四載彌勤濟之以武守之以文降鍳廻¶
　慮全國庇民既戢兵而禁暴咸服義以歸仁功成¶
　理定返朴還淳羣賢在位百度惟貞方將致宣王¶
　之薄伐焚老上之龍庭還師衽席檢玉云亭何祝¶
　夀之無感忽綴衣之在辰嗚呼哀哉神袝軒丘化¶
　流南國率感義以孺慕共銜哀而腷臆日月以之¶
　匿曜煙雲為之改色痛輯瑞之長違恨攀髯而不¶
　得嗚呼哀哉永惟下國𫉬嗣餘基奉天光而不早¶
　順文告以何遅仰霆電之震以警其失賴陽春之¶
<pb:KR4d0001_SBCK_008-16a>¶
　澤以赦其迷既賔禮之加厚亦恩情之過私大信¶
　有千齡之固承&KR0172;無再稔之期覧訃書而慟&KR0376;捧¶
　遺賜以漣而嗚呼哀哉集同軌於七月遏八音於¶
　四海喬山之冠劔長掩灞涘之川原不改敢荐忠¶
　信敬陳脯&KR0701;庶有感而必通願䧏神而如在¶
　徐公文集卷第八¶
<pb:KR4d0001_SBCK_008-16b>¶
