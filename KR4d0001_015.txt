# -*- mode: mandoku-view; -*-
#+TITLE: 徐公文集
#+DATE: 2015-09-11 08:39:17.296366
#+PROPERTY: ID KR4d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0253-015徐公文集-卷第十五.
<pb:KR4d0001_SBCK_015-1a>¶
　徐公文集卷十五(墓銘一)¶
　　　　　　　東　海　徐口口口鉉¶
　　　唐故左諫議大夫翰林學士江君墓誌銘¶
　　　唐故泰州刺史賈宣公墓誌銘¶
　　　唐故泰州刺史陶公墓誌銘¶
　　　唐故河南方公墓誌銘¶
　　　唐故筠州刺史周君墓誌銘¶
　　唐故朝議大夫太原王君墓誌銘¶
　　唐故奉化軍節度判官趙君墓誌銘¶
　　　　　唐故左諫議大夫翰林學士江君墓誌銘¶
<pb:KR4d0001_SBCK_015-1b>¶
　公諱文蔚字君章其先濟陽考城人也昔髙陽恢¶
　若水之靈光有萬國伯益𫉬箕山之䕶克成夏功¶
　故其子孫延祚丕顯茅土錫胤圭組流光在漢者¶
　爲孝子在宋者爲忠宰在梁者爲烈將在陳者爲¶
　詞臣長城既封淮水亦絶辭周粟而遠騖避嬴亂¶
　而深蔵徙籍建安世爲大姓至于我王考毗考秦¶
　皆以隠徳清操垂爲門風惟公嗣奕葉之賢有生¶
　知之異㓜挺竒表夙韜殊量殚儒墨之祕奥窮文¶
　史之菁英閭里歸仁宗黨稱孝于時天下未一遐¶
　方不寕公鄙尺鷃之爲従黄鵠之舉𩔖延州之觀¶
<pb:KR4d0001_SBCK_015-2a>¶
　樂同太史之探書升名俊造從事河洛衰俗難佐¶
　尺壌不支我烈祖孝髙皇帝王業始於江東仁風¶
　被於四裔公杖䇿髙蹈款𨵿来儀府朝肅以生風¶
　臺閣藹其增氣署宣州&KR0026;察廵官試秘書郎遷水¶
　部貟外郎賜緋魚袋王國&KR0004;建改比部貟外郎知¶
　制誥于時天人協&KR0063;獄訟攸歸舜禹相與言游夏¶
　不&KR0014;措潤色之任我則無慙既受禅遷主客郎中¶
　知制誥如故俄而真拜仍賜金紫今上嗣位大禮¶
　聿修徙公為給事中判太常卿事時同&KR0100;胥會有¶
　司失職公與司門郎中蕭君(儼)博士韓君(熈載)協¶
<pb:KR4d0001_SBCK_015-2b>¶
　力建儀周行翕然由是祖功宗徳之位定大行昭¶
　名之義允功署髙廟與天無窮明年拜御史中丞¶
　矯枉持平無所顧惮坐廷劾宰相其言深切貶江¶
　州司士参軍&KR0004;國朝自王義之後曠數百年憲署¶
　之舉間無廢職然未有危言激論如此之彰灼者¶
　也故權右振竦朝野喧騰傳冩弹文為之&KR0083;貴人¶
　心既爾天鑑亦廻前所劾者或免或黜公就加江¶
　州營田副使頃之徴為衛尉卿俄拜右諫議大夫¶
　充翰林學士&KR0096;知貢舉出納密命樞機靡失登進¶
　造士衡鏡無私聳禁署之清風著春官之故事薦賢¶
<pb:KR4d0001_SBCK_015-3a>¶
　之賞行及於台司曵杖之期奄先於朝露春秋五¶
　十有二保大十年八月二日卒扵京師官舎皇上¶
　痛惜為之癈朝送死䘏孤一從公賜有司考行易名¶
　曰簡即以其年九月十三日葬于某縣某里之原¶
　禮也長子翥秘書省正字次子騫皆早卒今以從¶
　子翹為嗣嗚呼哀哉公心平氣和貌古神正雅好¶
　玄理有方外之期尤善詞賦得國風之體去華簡¶
　禮不以位望驕人憐才誘善不以威名傲物操&KR0130;¶
　堅正靡得動摇&KR0109;懐坦夷&KR0004;無蔕介謫居江楚恬¶
　然自足孜孜色飬烝烝孝心嘗為詩云屈平若遇¶
<pb:KR4d0001_SBCK_015-3b>¶
　髙堂在&KR0063;不懐沙獨葬魚此其心也江州節度使¶
　賈公崇以武立功以剛肅物事公如師傅親公如¶
　兄弟時皆服公之重名而賢賈之樂善也既歸京¶
　寓居公&KR0492;無以家爲二子&KR0071;亡一慟而已齊死生¶
　於夢&KR0116;遺寵辱於錙銖古之逹者何以過此嗚呼¶
　凡我僚舊均哀共戚入黔婁之門閫覧伯喈之經¶
　籍睇落日以流慟愬秋風而沾臆企景行於髙山¶
　勒哀詞於樂石其詞曰¶
　髙陽之裔伯益之孫展矣君子載大其門爰翔爰¶
　集樂我𣗳檀彩纓幕府振藻西垣禮儀卒𫉬風憲¶
<pb:KR4d0001_SBCK_015-4a>¶
　攸端道行在時業𨺚自我英英若人見義必果直¶
　指烈烈宫鄰𤨏𤨏死生以之何適不可允矣天鍳¶
　明哉主恩乃還宣室乃入&KR0113;門從容禁署密勿至¶
　言得才為盛知人則難求尸宗伯載善其官人必¶
　有終古無不死嗟嗟若人風流永矣徐庻有母鄧¶
　攸無子闕里諸生荆州故吏謂之何哉啜其泣矣¶
　秋風落木逝水成川昨朝飛葢今日荒阡一丘殘¶
　照萬古愁煙素車自返寶劍髙懸髙才兮直道共¶
　盡兮何言¶
　　　　　大唐故中散大夫檢校司徒使持節泰¶
<pb:KR4d0001_SBCK_015-4b>¶
　　　　州諸軍事兼泰州刺史御史大夫洛陽¶
　　　　縣&KR0271;國子賈宣公墓誌銘¶
公諱潭字孟澤洛陽人也周先同姓即列國之諸¶
侯漢得名臣乃洛陽之才子攀鱗河北豈湏方面¶
之功借筯譙都自有良平之䇿源長𣲖逺徳厚流¶
光史不絶書後將必大當先天之内禅也我七代¶
祖黄門侍郎平陽公曽實演丕命及至徳之中興¶
也我六代祖黄門侍郎晉國公至實賛大猷曠古¶
已還一家而已五代祖孫衡州刺史髙祖種司門¶
貟外郎曽祖昶太子司議郎祖深河南宻令皆有¶
<pb:KR4d0001_SBCK_015-5a>¶
　韜世之量濟衆之仁大位不躋餘慶斯洽考翃以¶
　經術擢太常第以才用為諸侯卿捍㓂輸粟有勞¶
　王室於是佩金紫升朝廷上䟽論邠寕節度王行¶
　瑜恃功恣橫坐貶愛州&KR0122;及行瑜就戮&KR0278;詔徴還¶
　復出常州刺史鹽鐵江淮留後属宗社中絶官司¶
　解弛計吏未上哲人其萎公有世徳之資&KR0018;夙成¶
　之器風神爽邁智術通明景福二年以學究一&KR0052;¶
　射䇿髙第釋褐京兆府𠫵軍事遷秘書郎侍從南¶
　遷進修不&KR0520;天祐丁卯&KR0010;居先君憂服䘮過哀宗¶
　黨稱孝楚泗郡守宣城㢘使虗左交辟三府馳名¶
<pb:KR4d0001_SBCK_015-5b>¶
　俄丁内艱慼憂如禮藝祖武帝創基分陜側席求¶
　才素與公周旋即加禮命奏記書檄一以委之内賛¶
　謨猷外為詞令出&KR0063;&KR0576;㑹入陪罇爼覇功光赫公¶
　有力焉十有餘年任用無間既而楚雲告變穆醴¶
　不陳已酬國士之知亦得退人之禮改宣池&KR0026;察¶
　判官烈祖髙皇帝受命中興不忘舊徳徴拜秘書¶
　少監充儀禮副使遷中書舎人崇英翰林學士周¶
　慎宻命潤色王言公望無渝朝奨彌厚保大嗣統¶
　拜兵部侍郎知制誥學士如故充永陵儀禮副使¶
　同&KR0100;胥㑹大禮無違遷兵部尚書修國史考定郊¶
<pb:KR4d0001_SBCK_015-6a>¶
　廟之樂褒貶歸正撃拊允諧㑹六夷南侵天眷北¶
　顧命公持節使于𢍆丹宣大國之威神得諸戎之¶
　要領及軺軒還軫而控弦出塞矣報命稱旨時論¶
　具瞻于是避寵台衡就安𨵿輔除泰州刺史視事¶
　數月丕變土風(今上/御名)疾還京保大六年九月二十有¶
　一日卒于江寕永安里官舎享年六十有八皇上¶
　軫悼𠕅不視朝飾終之禮務從加等太常考行賜¶
　謚曰宣以其年月日葬于某所與夫人楊氏合祔¶
　焉禮也長子朝散大夫行大理司直彬次子泰州¶
　司倉𠫵軍穆少子修等咸&KR0018;當世之才皆為保家¶
<pb:KR4d0001_SBCK_015-6b>¶
　之主種徳垂範未易可量長女用文適水部貟外¶
　郎楊元鼎不幸早世次曰用柔適膳部貟外郎知¶
　制誥張緯次曰用光適進士姜某少曰季芳尚㓜¶
　惟公事業冨夀照映一時族望婚姻熏灼當代自¶
　非天監與善孰能若斯雖大用未光而&KR0014;事畢矣¶
　鉉以世親之舊執隨行之敬服義承教惟公在焉¶
　刋勒論譔盖感遇之萬一也其銘曰¶
　於惟茂族寔有世徳七葉&KR0071;&KR0100;嘉猷允塞亶矣君¶
　子其儀不忒修辭立誠以匡王國言以文行兵由¶
　威克東畿之政爲&KR0022;之則天地長在春秋代遷今¶
<pb:KR4d0001_SBCK_015-7a>¶
朝䘮善何日生賢蒿里誰地佳城許年永安舊里¶
門館依然寝丘傳邑京兆&KR0271;阡勒銘泉石以配青編¶
　　　　唐故泰州刺史陶公墓誌銘¶
公諱敬宣字文褒其先潯陽人因官徙籍今為合¶
淝人也西京作相開國封侯扵是貽孫南國主&KR0576;¶
長沙公兹焉不朽籬邊黄菊觧縣印以言歸嶺上¶
白雲挂朝衣而莫返光靈攸属固無得之稱丹青¶
所存可略而言也髙祖復右監門衛將軍曽祖琳¶
建州録事𠫵軍祖晟青州博昌縣令皆天縦其能¶
世濟其美韎韋君子屈迹於驍游搢紳先生折腰¶
<pb:KR4d0001_SBCK_015-7b>¶
　於州縣積善餘慶眀徳後興考雅武昌軍節度使¶
　贈太師楚惠公雲雷(今上/御名)屯龍虎冥㑹横琱戈而蕩¶
　㓂功冠一時裂鶉尾以䟽封禮優萬户公即太師¶
　第四子也㓜而岐嶷長而俊茂非禮勿動時然後¶
　言天祐中門&KR0315;&KR0120;家太子校書遷王府長史賜緋¶
　魚袋丁先公憂時年十四孝心昭感䘮禮無違𥼶¶
　服除都官郎中賜紫金魚袋改大理少&KR0056;青縑寓¶
　直時推伏閣之勤丹筆持平人絶署門之歎俄遷¶
　江都少尹趙張治劇由來表則之司淮海分疆自¶
　昔&KR0127;&KR0045;之地公處之貞固行以廉平愛民則忠事¶
<pb:KR4d0001_SBCK_015-8a>¶
　長以順一圻欣賴三載有成遷大理卿仍兼尹事¶
　烈祖孝髙皇帝&KR0098;𨤲百揆實緫六師爰求鄭國之¶
　良以貳楚人之廣奏請君判左右軍事丁酉&KR0010;堯¶
　咨文禅禹迹中興徴舊徳於角犀考官成扵喉舌¶
　拜工部尚書今上嗣位加金紫光禄大夫檢校太¶
　&KR0854;㑹閩人作梗王旅欲南聲所資豫章爲急故輟¶
　公副揔判軍府及羽檄四出芻輓相尋民以悦而¶
　&KR0111;勞事有偹而無患嶺表既定洪人亦康復移宛¶
　陵仍兼棣州刺史海陵郡甸服之地&KR0022;賦最優&KR0010;¶
　比不登民用胥怨除泰州刺史公以清浄爲理仁¶
<pb:KR4d0001_SBCK_015-8b>¶
　恕積中視吏民其如傷守法令而畫一餘粮棲畆¶
　無庚癸之呼白駒過隙感辰巳之&KR0010;春秋五十有¶
　二保大八年夏四月十有八日卒扵位上省奏傷¶
　悼輟朝兩日有司考行賜謚曰順即以其年月日¶
　權窆於東都明年月日葬于江都府縣里與前夫¶
　人合祔焉禮也惟公沖和體質仁孝為基立身有¶
　常與物無忤尤善聲丨聞音而知樂頗好篇詠下¶
　筆而成章身後不留餘財所任必有遺愛求之作¶
　者斯亦難&KR0014;嗣子泰州司倉𠫵軍崇𪔂崇諒崇倫¶
　等皆勤脩令名夙奉成訓君恩靡替家法如&KR0004;鉉¶
<pb:KR4d0001_SBCK_015-9a>¶
　昔在朝行實惟舊好今從左宦仰醫東道痛死生¶
　之巳矣感意氣以何報延陵挂劍願保於不欺峴¶
　首刋碑終慙於絶妙銘曰¶
　淮淝之靈衡霍之精必有賢傑為時而生乃伯乃¶
　仲乃侯乃卿望冠六事風馳百城人生有涯大命¶
　夙傾不見君子猶存政聲逺日既吉靈轜既行寂¶
　寞公館蕭條古埛哀哀郡人泣涕沾纓嗚呼彼蒼¶
　不知福善之胡明¶
　　　　　唐故金紫光禄大夫檢校司徒行少府¶
　　　　　監河南方公墓誌銘¶
<pb:KR4d0001_SBCK_015-9b>¶
　公諱訥字希仁其先河南人也後世從官徙籍新¶
　安支𣲖繁衍遂為郡之著姓迨公數世皆以儒雅¶
　退讓播為門風曽祖顒登州文登縣令祖亮左武¶
　衛兵曹𠫵軍考穀榮王府司馬母聶氏追封河南¶
　縣太君問政先生師道之長女也公承積善之慶¶
　負夙成之智砥節勵行好學&KR0014;文時然後言非禮¶
　勿動鄉曲之黨翕然&KR0091;之太師陶公來守新安撫¶
　納人士署為郡吏委以典籖恪恭詳敏甚稱所職¶
　厯事累政其志如&KR0004;烈祖肈基王業元宗實綜軍¶
　政管記之任勤擇其人聞公之名召𦤺幕府王國¶
<pb:KR4d0001_SBCK_015-10a>¶
　&KR0004;建署寕國軍節度館驛廵官掌都統表奏皇室¶
　𠕅造慶賞遂行擢拜虞部貟外郎掌元帥表奏數¶
　&KR0010;以皇孫就傅命公侍讀講道賛徳勵禆益之誠¶
　端已直躬盡表㣲之節俄遷水部&KR0048;中明年皇孫¶
　封南昌王東都留守以公為留守判官遷主客郎¶
　中参賛政務事無違者改司農少卿依前充職明¶
　年王移任宣任二州大都復以公為浙西營田副¶
　使通判軍府六載匪&KR0520;庶職交修懋官之賞詔命¶
　疊委累遷至金紫光禄大夫檢校司徒封河南縣¶
　男俄拜泰州刺史充本州屯田監院使正身而令¶
<pb:KR4d0001_SBCK_015-10b>¶
　悉心為理公無遺利民自從風属强敵深侵東京¶
　失守而州兵盡出人心大摇扵是士庶老㓜盡室¶
　南渡公自歸闕下坐是除名數年除歙州團練判¶
　官上曰𢧐争之際吾豈以武勇責書生哉軍法不¶
　得不爾即召拜太子右諭徳今上嗣位遷少府&KR0101;¶
　丙寅&KR0010;正月十六日卒于京師美仁坊官舎享年¶
　七十有七上為之廢朝一日賜謚曰定以其年某¶
　月日葬于某所禮也前夫人謝氏早亡継室施氏¶
　封沛縣君長子前宣州寕國縣主簿次子志饒州¶
　文學公以名教為樂以矩矱自任行必中立居無¶
<pb:KR4d0001_SBCK_015-11a>¶
　惰容搢紳之間推為純行公之外祖得道之士故¶
　公頗以朝禮修飬為務雞鳴而&KR0120;孜孜不&KR0786;年俯¶
　悼耄體常康强及属纊之晨無伏枕之疾斯亦力¶
　行之報也鉉也不佞早辱交𢍆昔先君從事黟歙¶
　公適仕本部及公䇿名&KR0048;署鉉亦忝官聨既熟其¶
　素&KR0130;&KR0133;垂於不朽附於史氏以永令猷其銘曰¶
　聖人四教文行忠信惟公似之光有令問秉筆賛¶
　畫登朝典郡寵至若驚道䘮無悶年俯中夀官𠫵¶
　列卿歸全委順終吉永貞宰樹長在髙臺自傾用¶
　刋圎石閟此佳城¶
<pb:KR4d0001_SBCK_015-11b>¶
　　　　　唐故客省使夀昌殿承宣金紫光禄大¶
　　　　　夫檢校太保使持節筠州諸軍事筠州¶
　　　　　刺史本州團練使汝南縣&KR0271;國男周君¶
　　　　　墓誌銘¶
　君諱廷(今上/御名)字正材洛陽人也岐山至徳綿𤓰&KR1705;者¶
　萬&KR0022;洛宅舊都守枌榆者百世簮組相&KR0071;譜諜存¶
　焉曽祖侃太常博士祖潛深州樂夀縣令避亂南¶
　徙因家廣陵考延禧明&KR0052;擢第有吴之霸受辟爲¶
　淮&KR0047;廵官累官至户部郎中與𣪞文公游貞公同¶
　掌文翰無禄早世故大位不躋君即户部第四子¶
<pb:KR4d0001_SBCK_015-12a>¶
　也㓜而岐嶷長而篤厚躬行孝悌餘力學文以䕃¶
　釋褐補弘文館校書試吏為池州司户𠫵軍改宣¶
　州寕國縣尉烈祖在藩乃睠舊族聞君修謹復有¶
　吏&KR0014;因表為黄州長史寵以朱紱置之府朝及受¶
　禪遷通事舎人鴻業肈興王澤遐布賛導之任實¶
　&KR0009;司聪䕶戎修聘&KR0026;風按獄受命而出動㒺不&KR0391;¶
　厯事兩朝任遇彌厚賞賜既數階勲屢遷而通事¶
　之任如故蓋惜其&KR0014;也保大七年轉將作少監判¶
　四方館事浩穰之地尹正為難復以本官判江寕¶
　府事其間監諸侯之典者十通四方之命者三攝¶
<pb:KR4d0001_SBCK_015-12b>¶
　州府之政者六按枉撓之獄者四或敷恵扵新附¶
　之俗或&KR0300;身於危亂之地本於忠而後動忘其生¶
　而後存元宗嘉之以為客省使今上嗣位深惟舊¶
　勞特加金紫光禄大夫台州刺史常御夀昌殿視¶
　事中外之人咸得引見又以君為壽昌殿承宣出¶
　為忠義軍監軍泉南等州宣諭使還遷筠州刺史¶
　本州團練仍使充客省使君以偹嘗艱危復逼遅¶
　暮懇辭繁劇恩旨不從丙寅&KR0010;十月二十二日終于¶
　京師某里之官舎春秋六十有六詔廢朝一日賜¶
　謚曰某明年正月日葬于某所禮也夫人天水縣¶
<pb:KR4d0001_SBCK_015-13a>¶
　君姜氏輔佐之勤率由婦禮訓誨諸子備有義方¶
　子大理評事崇儉太常寺奉禮郎崇素及崇順崇¶
　信等皆儒謹且不墜其先鉉家世通舊嘗姻婭淡¶
　成之分終始不渝何以寘懐是用刋徳其銘曰¶
　猗嗟周君世濟其名展如之人克嗣厥聲受任幹¶
　蠱臨難忘身居中處約全和保眞與物皆化萬古¶
　同塵松楸勿伐蘭菊惟新刋石表墓于嗟善人¶
　　　　　唐故朝議大夫行尚書禮部&KR0048;中柱國¶
　　　　　賜紫金魚袋太原王君墓誌銘¶
　君諱某字某其先太原人也昔者諸侯共職起末¶
<pb:KR4d0001_SBCK_015-13b>¶
　運於髭王儲后上賔示靈期於瞽史緱山維岳肇¶
　翦賁之崇基汾水遂荒導沈渾之逺𣲖其後金行¶
　云季貴種言還行者制禮樂於土中處者保丘園¶
　於淮左世濟之徳鄉人所宗故今為廬江人也曾¶
　祖廬江令祖洪州長史皆有亷譲之風純粹之行¶
　得禄於仕不累於髙考吴尚書左司郎中贈太府¶
　&KR0056;負&KR0408;用之才𫉬受人之譽&KR0063;星辰而列位道邁¶
　朝倫丨河海以命官禮優贈典君則府卿之第三¶
　子也門風漸教天質孕和翼翼服勤真保家之主¶
　愔愔若訥多長者之言墨妙筆精固禀於性弈思¶
<pb:KR4d0001_SBCK_015-14a>¶
　琴徳咸是所長㓜有令聞𫉬鍾慈愛及加冠之&KR0010;¶
　以門子叙資漢室孝亷方從令史晉時英俊更屈¶
　下僚晨昏之飬有歸州縣之勞靡惮乾貞二年自¶
　黄州司馬遷洪州都督府别駕治中懋績屏星煥¶
　其增華公府見知佩刀由其受賜俄拜尚書度支¶
　貟外𠕅遷虞部郎中皆判吏部兵部事夫當官匪¶
　&KR0520;伏閤之勤也照姦得情坐曹之&KR0014;也前史所韙¶
　君皆則焉頃之以親累解官君雅好玄言夙尚閑¶
　適由是角巾私第閉𨵿却掃交㳺罕得見其面窮¶
　逹不以介其懐用晦而明居貞以利髙皇帝受禅¶
<pb:KR4d0001_SBCK_015-14b>¶
　之始牽復䟽恩拜工部郎中轉禮部郎中寓直中¶
　書省預聞機宻彤庭弘敞禁垣清切絲綸之出尭¶
　言於是惟行樞機之㣲省𣗳由其勿&KR0165;方將振鱗¶
　溟渤驤首雲霓而生也有涯仁而不夀昇元六年¶
　夏六月二十有二日卒於建康翔鸞里之官舎享¶
　年五十有一嗚呼哀哉惟君孝於事親悌於承長¶
　和以接上亷以在公胥吏臣僕靡不被仁恕之恵¶
　家人妻子未嘗見喜愠之容學古觀書如&KR0178;弗及¶
　䘏舊敬老周知其疲三徳聿脩五福斯闕即世之¶
　日遺愛存焉卜遠不從旅殯京邑後四&KR0010;春二月¶
<pb:KR4d0001_SBCK_015-15a>¶
　五日嗣子延紹延貞等始偹大葬之禮窆於江都¶
　縣某鄉里從先卿府君大塋與夫人李氏合袝焉¶
　禮也鉉以世親之舊承子妻之知怨明徳之不常¶
　痛祖行之斯在退食自公薄送于畿刋樂石以爰¶
　紀庶令名之不&KR0635;嗚呼哀哉其銘曰¶
　汾川溶溶淮源渢渢興我宗兮世濟其美家餘其¶
　慶生我公兮靖恭正直言行名迹存南宫兮與義¶
　相扶知命不憂永考終兮䢴城之右蜀國之陽馬¶
　鬛封兮道不虚行有令之子遵遺風兮¶
　　　　　唐故奉化軍節度判官通判吉州軍州¶
<pb:KR4d0001_SBCK_015-15b>¶
　　　　　事朝議大夫檢校尚書主客郎中驍&KR0016;¶
　　　　　尉賜紫金魚袋趙君墓誌銘¶
　君諱宣輔字仲申其先天水人也累世從官不常¶
　厥居曾祖全真工部貟外郎滕州刺史祖𠋣太子¶
　校書考台歙州海寕令君即海寕府君第三子也¶
　生於廣陵長於江左㓜而俊敏博綜羣書尤善身¶
　法之學烈祖輔政方申明紀律君以是中選𥼶褐¶
　補江都府文學直刑部明年改信州司法𠫵軍察¶
　獄詳刑號為詳練久之召赴闕以本官權𠫵元帥¶
　府法曺事踰年改太理評事元宗嗣服之&KR0004;精心¶
<pb:KR4d0001_SBCK_015-16a>¶
　庻獄權要舉不附已者因中傷之君坐黜爲饒州¶
　司士𠫵軍明年王師伐閩䕶軍查公表君才可煩¶
　使以本官判軍司事時頓兵深入自冬渉秋經束¶
　馬懸車之塗督飛芻輓粟之&KR0229;事集師尅君有力¶
　焉師還加朝散大夫行常州義興令推誠率下民¶
　用協和丁憂去職復爲江州録事𠫵軍時連帥議¶
　浚湓浦以屯舟師詔從之君以無益戎備而勞民¶
　力乃指陳利害抗䟽極論上甚嘉之即命止&KR0229;由¶
　是遷大理司直通判蘄州軍州事明年遷檢校水¶
　部貟外郎充建州觀察推官通判軍府事㑹越人¶
<pb:KR4d0001_SBCK_015-16b>¶
　闚邉使間誘建民將以爲亂君亷得其實盡案誅¶
　之優詔褒美賜衣一襲遷檢校屯田貟外郎三年¶
　徵拜守水部貟外郎判度支時師旅荐興軍食不¶
　給命君爲㳂江催運使軺𫝊所至轉輸如流朝議¶
　以姑熟居畿甸之間實供億之始徙君爲當塗令¶
　踰月復徵爲主客貟外郎判大理寺賜紫金魚袋¶
　始君以理官得罪至是上知其無私故復任焉守¶
　官循理挺然中立轉工部貟外郎仍判寺事今上¶
　嗣位上䟽論時政以爲刺史縣令親民之先而考¶
　績掄材未盡其理上深然之遷朝議大夫户部貟¶
<pb:KR4d0001_SBCK_015-17a>¶
　外充宣歙常潤等道安撫使以刺舉無避為權臣¶
　所排宸鍳昭明故得無咎使還以本官判兵部事¶
　廬陵羣盗充斥州兵不&KR0014;制上憂之亟命君為奉¶
　化軍節度判官判吉州事轉主客&KR0048;中擒姦摘伏¶
　克舉其職其年秋九月七日遇暴疾翌日終于郡¶
　之官舎享年六十有一明年春二月歸葬江寕府¶
　某所禮也夫人查氏吉王府長史昌之女工部尚¶
　書文徽之妹婉嬺之徳閨房之秀内助著美士林¶
　所推子七人長曰鈞𡊮州新喻尉次曰錯樞宻院¶
　承旨次曰鍾舉進士次曰銓前國子監三禮次曰¶
<pb:KR4d0001_SBCK_015-17b>¶
　䤷鉞鐭皆國子&KR0101;生女一人適秘書省正字周希¶
　定君有孝悌之性聞於宗族敦然諾之信稱於友¶
　朋守已有常事君不謟位未逹而知&KR0085;禄雖優而¶
　彌貧其當官持事也必盡已所長不為利回不為¶
　威&KR0357;故屢失大臣意然好直之士亦以此多之鉉¶
　久塵近職熟君操行直筆聳善以告後人故銘其¶
　墓曰¶
　英英趙君松茂蘭薫&KR0063;用以法飾身以文道直詞¶
　正心平氣純如何不淑今也為塵金陵仙郷古多¶
　名人歸骨於是與善為隣泉䑓不暁壟𣗳空春勒¶
<pb:KR4d0001_SBCK_015-18a>¶
銘挂劔慷慨霑巾¶
徐公文集卷第十五¶
<pb:KR4d0001_SBCK_015-18b>¶
<pb:KR4d0001_SBCK_015-18b>¶
