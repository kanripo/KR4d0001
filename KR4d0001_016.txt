# -*- mode: mandoku-view -*-
#+TITLE: 騎省集
#+DATE: 2015-09-23 10:19:05
#+PROPERTY: JUAN 16


　　唐故中書侍郎光政殿學士承旨昌黎韓公¶墓誌
　¶　　銘¶
公諱熙載字叔言其先南陽人傳稱武王之穆詩¶美韓
侯受命晉以六卿升䧏漢以三傑重輕至東¶晉末征西
從事延之以忠義之節踐艱屯之運避¶亂逺徙遂家昌
<pb:KR4d0001_WYG_016-1b>
黎餘慶流光&KR0496;為䌓衍曽祖均太¶僕卿祖殷侍御史考
光嗣秘書少監淄青觀察支¶使故又為齊人公秉夙成
之智負不羈之才髙文深<md:KR4d0001_SBCK_016-2a>¶學角立傑出年始弱冠逰于
洛陽聲名藹然一¶舉擢第同光之亂藩郡崩離公以國
難方興家艱¶仍構瞻烏擇木杖策渡江烈祖孝髙皇
帝納麓在¶辰側席時彦得公甚喜賔禮有嘉于時有呉
肇基¶庶事草創公以俊邁之氣髙視名流既絳灌之徒¶
弗容亦季孟之間不處以校書郎釋褐出為滁和¶常三
<pb:KR4d0001_WYG_016-2a>
州從事公亦怡然不以屑意詠風月游山水¶而已中興
受命上嗣撫軍以公有七子之才膺四¶友之拜徴為秘
書郎掌東宫文翰元宗深器之及¶踐位以為虞部員外
郎史館修撰賜緋又以大禮<md:KR4d0001_SBCK_016-2b>¶䌓叠加太常博士時有司
議孝髙廟宜稱宗司門郎¶中蕭君儼上疏論之公與給
事中江公文蔚協同¶其議凡書疏論難皆成於公手由
是廟號尊諡定¶于一言君子以為真博士也頃之以本
官權知制¶誥初公但以文章際會未嘗與政及其當惟
<pb:KR4d0001_WYG_016-2b>
新之¶運感知已之恩未及聽政章疏相屬或駁正失禮¶
或指摘時病由是大為權要所嫉竟罷其職丞相¶宋公
朝之元老勢逼地髙公又&KR0733;奏黨與詞旨深¶切天子優
容之而用事者滋怒旋貶和州司士㕘¶軍數年移宣州
節度推官徴還復為虞部員外郎<md:KR4d0001_SBCK_016-3a>¶遷郎中史館修撰賜
紫俄而拜中書舍人從時望也¶公雖才識優贍而質性
踈散凡在位者道復不同¶於是深居移病罕與朝謁時
兵興之後國用不充¶公援古酌今請以錢為幣時獻計
<pb:KR4d0001_WYG_016-3a>
者甚衆元宗獨¶以公議為長即拜户部侍郎充鑄錢使
今上踐位¶改吏部侍郎兼修國史初鑄錢之作也自宰
執而¶下相與沮之故百司不供久未能就上為之曉譬¶
事理親加督責而公猶不勝其忿嘗因對見聲色¶俱厲
因徙為秘書監不逾年復拜吏部侍郎新錢¶既行大濟
經費詔賜錢二百萬拜兵部尚書充勤<md:KR4d0001_SBCK_016-3b>¶政殿學士承旨
公少而放曠不拘小節及年爵俱¶髙彌自縱逸擁妓女
奏清商士無賢愚皆得接待¶職務既簡稱疾不朝家人
<pb:KR4d0001_WYG_016-3b>
之節頗成寛易雖名重¶于世人亦訝其太過上不得已
左遷太子右庶子¶分司南都于是謝遣伎樂單車首路
留之未㡬復¶為兵部尚書學士如故是時嵗比旱歉主
上憂勤¶公復論刑政之源明防救之術又上格言五篇
手¶詔嘉納即拜中書侍郎充光政殿學士承㫖初上¶選
近侍數臣直宿禁中常御光政殿召對夜分乃¶罷故命
公此職以寵異之霖雨之望方深鐘漏之<md:KR4d0001_SBCK_016-4a>¶期遽逼春秋
六十有九庚午嵗秋七月二十七日¶沒于京鳯臺里之
<pb:KR4d0001_WYG_016-4a>
官舍上省奏震悼為之涕流有¶司奏當輟朝三日手批
天不憗遺碎我瑚璉辭章¶乍覽痛切孤心嗟乎抗直之
言而今而後迨不得¶其過半聞聽者乎可别輟朝一日
贈右僕射平章¶事仍官給葬事士庶聞之知與不知莫
不為之悲¶歎有司考行易名曰文靖即以其年九月某
日葬¶于某所禮也夫人隴西郡君李氏生簪纓之族有¶
桃李之芳内則有光夜川先逝繼室北海縣君蔣¶氏長
子疇為奉禮郎早卒次子伉為校書郎聦慧<md:KR4d0001_SBCK_016-4b>¶夙成無忝
<pb:KR4d0001_WYG_016-4b>
世徳次曰佩曰份曰儼曰侹曰儔曰俛¶女四人或作儷
公族或為尼出家嗚呼哀哉公之¶為人也美秀而文中立
不倚率性而動不虞悔吝¶聞善若驚不屑毁譽提奬後
進為之聲名片言可¶稱躬自諷誦再典嵗舉取實去華
故其門人多至¶清列屢從譴逐殆乎委頓俯視權倖終
不降心見¶理尤速言事無避凡章䟽焚藁之外尚盈編
軸焉¶審音妙舞能書善畫風流儒雅逺近式瞻向使檢¶
以法度加以慎重則古之賢相無以過也俸禄既¶厚賞
<pb:KR4d0001_WYG_016-5a>
賜常優忘懐取適不事生計身殁之日四壁<md:KR4d0001_SBCK_016-5a>¶蕭然衣衾
槥櫝皆從恩賜詔集賢院編其遺文蔵¶之秘閣凡所開
巻可知也鉉與公鄉里遼夐¶年輩相懸一言道合傾盖
如舊綢繆臺閣契濶江¶湖區區之心困而獲雪一生一
死何痛如之援毫¶反袂識彼陵谷其銘曰¶
猗嗟韓公有蔚其文俊才絶俗逸氣凌雲髙名直¶道玉
振蘭薰猗嗟韓公天賦忠規君臣之際言行¶俱危其身
可辱其節寧虧猗嗟韓公屈亦能伸松¶寒益茂玉焚始
<pb:KR4d0001_WYG_016-5b>
真乃感明王乃為大臣送往事居¶不緇不磷嗚呼韓公
胡為而然閟此相印歸于夜<md:KR4d0001_SBCK_016-5b>¶泉茂陵遺簡京兆新阡斯
文不朽此别終天哀哉¶郢匠已矣牙絃勒銘圎石永識
桑田¶
　　唐故朝請大夫守尚書刑部侍郎柱國¶賜紫金魚
　　　袋喬公墓誌銘(并/序)¶
士有放懐夷曠介然中立外物無累於心沒齒不¶違於
道吾友喬公嘗從事於斯矣
<pb:KR4d0001_WYG_016-6a>
公諱匡舜字亞元廣陵髙郵人也曾祖譚祖㤗皆¶不仕
考鴻漸本縣尉家世清操州閭稱之故其子¶孫必有興
者公少好學善屬文弱冠遊京師詞藻¶典麗容止都雅
烈祖輔政見而器之補秘書省正<md:KR4d0001_SBCK_016-6a>¶字丞相宋楚公初復
進用位望日崇聞君之名辟¶置門下每為文賦詩詠輒
加痛賞由是名譽日洽¶而卿士大夫皆前席待之累遷
大理評事司直監¶察御史屯田員外郎從宋公出藩為
江西浙西掌¶書記府公告老歸九華山公乃升朝為駕
<pb:KR4d0001_WYG_016-6b>
部員外¶郎未㡬守本官知制誥就遷祠部郎中中書舍
人¶典掌樞機周慎靜黙凡十餘年值邊境俶擾師出¶無
功詔旨親征中外憂懼公上疏極諫坐阻撓軍¶勢黜居
臨川頃之宋公獲譴又以故吏為累由是¶累年沈廢今
上即位徴為水部員外郎改司農少<md:KR4d0001_SBCK_016-6b>¶卿判太常寺轉殿
中監修國史拜給事中權知貢¶舉又兼獻納使遷刑部
侍郎公自徴還數年間連¶歴清望盖舊齒直道上簡聖
心至是以老病不堪¶朝謁聞上知其家貧詔以二卿之
<pb:KR4d0001_WYG_016-7a>
秩養疾壬申嵗¶九月二十有三日卒于亰師濵江里官
舍享年七¶十有五遺命以周易孝經寘棺中太常考行
易名¶曰貞即以其年冬十月二十有三日𦵏于江寧縣¶
某所禮也夫人太原縣君郭氏代公𤣥孫晉陵令¶喻之
女也餘慶所偹門風甚髙婦徳母儀聞于宗¶族一子僧
孺秘書省正字早卒孫壻亦為正字公<md:KR4d0001_SBCK_016-7a>¶之為人寛簡真
率常以詩酒自適不以勢利縈心¶毁譽讒慝之詞聞之
晏如也從事楚公府殆二十¶年凡為府公見知者皆詭
<pb:KR4d0001_WYG_016-7b>
譎傾側公獨淡然無營¶守政不諂故但以文義知賞未
嘗任用烈祖下詔¶公卿舉可以親民者楚公所薦非其
人烈祖甚不¶悦謂給事中常公夢錫曰吾望其薦匡舜
也常公¶及中書侍郎韓公熙載嫉楚公如讎而與公善
嘗¶相謂曰宋公誤識亞元正可怪也公之歴任奉法¶循
理似不能言者及其臨危擊節抗詞忤㫖侃侃¶然有古
人之風黜官奪禄丼貧守約凡五年不形<md:KR4d0001_SBCK_016-7b>¶于色言恂恂
然道家之流也故能享老夀保康寧¶歸全委順斯可貴
<pb:KR4d0001_WYG_016-8a>
矣公臨終數日舍弟往候之怡¶然言曰吾往矣君兄弟
可各為一詩哭我翌日復¶告門生曰吾已得徐公兄弟
許我詩餘無事矣其¶忘懐死生也如此嗚呼絮酒之禮
已隔平生挂劍¶之信永畀天壤故以二章為誌閟于九
原所撰集¶七十餘巻編紀之任屬于門人此不偹書也
其詩曰¶
舉世重文雅夫君更質真曾嗟混雞鶴終自異緇¶磷詞
賦離騷客封章諫諍臣襟懐道家侣標格古¶時人逸老
<pb:KR4d0001_WYG_016-8b>
誠云福遺形未免貧求文空得草埋玊<md:KR4d0001_SBCK_016-8a>¶遂為塵靜想忘
年契𡨕思接武晨連宵洽盃酒分¶日掌絲綸蠧簡書陳
事遺孤托世親前賢同此歎¶非我獨沾巾¶
　　鍇詩云¶
諸公長者鄭當時事事無心性坦夷但是登臨皆¶有作
未嘗相見不伸眉生前適意無過酒身後遺¶言只要詩
三日笑談成理命一篇投弔尚應知¶
　　唐故左右靜江軍都軍使忠義軍節度¶建州觀察
<pb:KR4d0001_WYG_016-9a>
　　　處置等使留後光禄大夫檢¶校太尉右威衛大
　　　將軍臨潁縣開國子<md:KR4d0001_SBCK_016-8b>¶食邑五百戸陳公墓誌銘¶
公諱徳成字仲徳其先潁川人也帝媯餘烈侯滿¶崇封
盛徳之祀綿邈於百世光逺之慶蕃衍於萬¶國故我洪
胄代雄建安王室中微閩方角立網羅¶英異宏濟艱難
我曾祖茂新祖滔皆以雄才勇略¶奮揚忠力將領之任
生表其策勲督䕶之名没垂¶于飾壤父誨檢校太尉兼
侍中建州刺史忠義軍¶節度使諡忠烈殊勳大節有信
<pb:KR4d0001_WYG_016-9b>
史豐碑存焉公即¶忠烈公之長子也鍾粹和之氣秉沖
淡之心通習¶孫呉固其家法酷好墳典乃自天資就傅
之年已<md:KR4d0001_SBCK_016-9a>¶著名譽先公剖符劍浦威信洽聞諍子之助實
有¶其力弱冠為本郡禆將先公以身守邊郡心存本¶朝
累表遣公入宿衛即擢拜右千牛衛將軍充殿¶直指揮
使恭命畏法修身擇交先公毎言邊事常¶宻疏於紙遣
公上啓黙識强記敷奏閑習元宗甚¶嘉之累遷右靜江
指揮使值淮上兵起王師不振¶公屢上書自奮詔𨽻西
<pb:KR4d0001_WYG_016-10a>
北面行營以舟師趨濟難¶破其屯戍遂入海陵與諸軍
會勵兵固守强敵日¶益公連戰破之虜獲千計圍兵既
遁乃渉長淮指¶下蔡别率戰艦分撃浮橋三中流矢神
色自若自<md:KR4d0001_SBCK_016-9b>¶秋徂冬且戰且前凡五進軍壘皆以衆寡不
敵之¶勢當輕捍卒至之師臨難忘身毎戰必㨗而元戎¶
逗撓逆臣携叛羣帥失道公全軍而還遷右宣威¶軍廂
虞候制曰獨此一軍之衆堪為百戰之師其¶見稱如此
數月為和州刺史又為左天威將軍廂¶虞候明年改池
<pb:KR4d0001_WYG_016-10b>
州刺史是時疆場甫定閭井未完¶公奉法循理正身率
下庭無滯訟吏不生奸鐵軸¶牙檣無忘水犀之備輕裘
緩帶常為峴首之游賦¶詩紀頌粲然可述元宗南狩從
至石牌上每登臨¶置酒必命公陪侍訪山川之形勢問
風俗之美惡<md:KR4d0001_SBCK_016-10a>¶應對詳敏咸有條貫捧觴上夀進退由儀
求解印¶扈蹕優㫖不許今上嗣服屢表乞還徴為右天
徳¶軍都虞候舊制常以舟師為下軍至是詔㫖以南¶國
之用尚於舟楫今而後知非是乃簡練精銳置¶龍翔軍
<pb:KR4d0001_WYG_016-11a>
以𨽻親衛命公為龍翔都虞候舟師之重¶自兹始也會
先君來朝臥疾邸第公親侍醫藥躬¶執煩辱容貌瘠損
衣不解帶客至問疾者不知其¶已貴也及丁憂制哀毁
過禮扶䕶靈柩歸于建安¶詔起為歙州刺史本州團練
使視事三載其理如¶初秩滿復為右龍翔諸軍都虞候
遷都指揮使毎<md:KR4d0001_SBCK_016-10b>¶仲秋講武訓兵仲冬而畢進退號令由
公指顧威¶容嚴整覩者肅然頃之又為䖍州巡檢使知
州事¶五嶺之際地廣民悍内據谿洞外接蠻夷告訐敓
<pb:KR4d0001_WYG_016-11b>
&KR1327;習以為俗於是申以刑政示以嚴明廣視聴審¶情偽
吏以微文出入者皆面詰其狀莫不惕息¶退弊為之革
人以之和於是浚溝隍嚴壁壘出私¶帑以助費因農隙
以僝功凡書勞考績此其昭昭¶者也㝷拜池州觀察使
以其秩居䖍州上以建安¶之地人思舊徳且欲以晝錦
之盛顯公之能乃除¶忠義軍節度使建州觀察處置等
使留後公以違奉<md:KR4d0001_SBCK_016-11a>¶嵗久無以私為抗表來朝固辭不拜
改右威衛大¶將軍充左右靜江都軍使又轉光禄大夫
<pb:KR4d0001_WYG_016-12a>
檢校太¶尉奉以建州之禄嵗計千萬甲第廐馬賜與優
渥¶俄而被疾自識終期申告理命偹有䂓度中使問¶疾
但曰世受主恩未有以報唯此為恨耳又親問¶門吏草
遺奏既成自益兩句曰苟游岱之有知必¶結草以為報
上省表震悼手詔答之公猶捧詔向¶闕稽首流涕壬申
嵗秋七月十有二日卒於建業¶濵江里之官舍春秋四
十上痛惜之至再不視朝¶贈安南大都䕶遣中使監䕶
葬事皆從官給有司<md:KR4d0001_SBCK_016-11b>¶考行易名曰烈即以其年九月日
<pb:KR4d0001_WYG_016-12b>
𦵏于某所從理¶命也夫人信都郡君刁氏故昭武軍節
度使能之¶女容徳之美閨房之秀宜家暨族光此門風
子倩¶孝友聦慧修詞好學以䕃起家授著作佐郎必大¶
之慶其在於是嗚呼哀哉公生於戎馬之際長承¶鐘鼎
之業修文習武全孝資忠風格端莊襟懐夷¶直嫉惡奬
善如恐不及穆親念舊無有所遺先人¶之費公私畢給
出入數載家為之貧在公之餘手¶不釋巻篇詠詞章皆
傳於時近代儒學將唯公而¶已凡四典藩郡皆有借留
<pb:KR4d0001_WYG_016-13a>
去思之美民到于今稱<md:KR4d0001_SBCK_016-12a>¶之由是恩顧特隆委遇無間修
塗方騁天年不登¶知與不知皆為悲歎鉉與公非故特
以道義相期¶雖復出處不齊班序致隔金蘭之分終始
不渝寢¶門流慟痛生死之永已圓石表墓患陵谷之靡
常¶亦公之遺言以此見委豈非慷慨之氣思振發於¶知
已哉故為銘曰¶
龍泉之靈武夷之英生我儒將垂兹令名臨戎有¶勇察
俗有聲為臣之節與世作成位逼建牙秩㕘¶掌武才實
<pb:KR4d0001_WYG_016-13b>
膺時忠惟得主鬰此雄圖溘然中露謂¶天盖髙不可以
愬悲哉俊氣永已荒丘鳯臺遺館<md:KR4d0001_SBCK_016-12b>¶梅嶺窮秋樹惟挂劍
地即眠牛餘芳不泯淮水長流¶
　　唐故檢校司徒行右千牛衛將軍苖公墓¶誌銘¶
公諱延禄字世功其先上黨人昔者楚多淫刑賁¶皇逃
難晉頼謀主苖受其封髙門之慶雄視欒郤¶綿綿瓜瓞
翼翼孫謀存諸簡篇可以揚㩁延洪於¶我七代祖中書
舍人延嗣光大于我六代祖太師¶晉卿源流䌓衍蔚為
<pb:KR4d0001_WYG_016-14a>
甲族中朝喪亂後裔播遷匿¶跡淮楚之間今為盱眙人
也先公諱隣生于兵戈¶之間長習旗鼓之用遭遇英主建
功立事出為泗<md:KR4d0001_SBCK_016-13a>¶州防禦使入為靜江軍統軍世卿之祀
衰而復振¶公即靜江之長子也弱不好弄壯而有立負
雄勇¶之量不以驕人秉剛直之資未嘗忤物持重善戰¶
黙識寡言時輩推之以為君子初先公奉王畧領¶偏師
南破山越西定江楚東絶滄海北揮徐戎弓¶不解弮兵
不匣刃公年甫弱冠實參其間搴旗斬¶將所向披靡宣
<pb:KR4d0001_WYG_016-14b>
力用於君父舒壯氣於風雲然而¶職以序遷盖歸羙於
先公也烈祖孝髙皇帝中興¶大業疇咨舊人命公領泗
上精兵入為宣威軍禆¶將六卿之選以翼亰師八屯之
權實資宿衛歴紀<md:KR4d0001_SBCK_016-13b>¶受任一心靡渝今上祗嗣鴻圖益宣
朝寄總千牛¶之士以為心膂假五教之秩以崇班列會
侍中燕¶王以帝子之重兼鎮兩藩詳求命卿以圖軍事
俾¶公提歩卒屯宣城凡甲兵壁壘之事皆聽於公夙¶夜
惟勤燥濕生疾春秋六十一保大九年十月七¶日卒于
<pb:KR4d0001_WYG_016-15a>
宣州公署上省奏傷悼為之罷朝送終之¶禮有以加等
即以其年十二月二十七日葬于江¶寧府縣里禮也夫
人王氏淮南禆將唐之長女也¶蓋公負㳺俠之氣有征
討之功勇冠三軍力制奔¶虎夫人麗桃李之質襲蘭蕙
之芳婦禮聿修遺訓<md:KR4d0001_SBCK_016-14a>¶無墜君子以孝慈率教夫人以嚴
正克家閨門之¶理實有内助以保大八年五月一日先
公而逝今¶始祔焉子全厚全贍全節全義全海皆有父
風苖¶氏為不朽也鉉本自世親早為姻族歎侯封于李
<pb:KR4d0001_WYG_016-15b>
廣發哀詞于杜篤刻翠琰于荒阡擬髙陵于深谷¶其銘
曰¶
才之俊兮將之雄位之侯兮夀未終天難諶兮人¶云亾
川既逝兮嵗將窮素車兮丹旐白草兮青松¶悲雄心與
壯氣漸荆棘兮朦朧¶
　　前䖍州雩都縣令包府君墓誌銘(鉉序/鍇銘)<md:KR4d0001_SBCK_016-14b>¶昔者鄭都涕産知懐仁之有誠孔門慟淵見福善¶之先
驗遺恨千古可勝言乎君諱詠字義修其先¶延陵人漢
<pb:KR4d0001_WYG_016-16a>
大鴻臚咸之後也曾祖在章祖岌皆眷戀¶本土卒扵縣
寮考洎遇故侍中寶之亂乃去仕唐¶吉州長史入呉終
和州歴陽令政有遺愛故家焉¶今為歴陽人也君㓜而
岐嶷長而學問孝敬自律名¶利弗嬰安貧怡然綽有餘
裕順義末丁先府君憂¶泣血絶漿杖而後起朝廷奬勸
善政砥礪淳風即¶起君為歴陽主簿秩未滿移知含山
縣令先是兵興¶之後循吏用稀君簡法紓刑約亷敦信
縣無逋事<md:KR4d0001_SBCK_016-15a>¶吏不能欺涖官七考清嘯而已選授知䖍州
<pb:KR4d0001_WYG_016-16b>
雩都¶令西楚之地南際殊隣本之以蠻挺之風因之以¶
敓&KR1327;之衆長鯨之戮雖久碩䑕之刺猶䌓君下車¶考政
經察人病矯異俗均地征常為諸邑之最吏¶民上書借
替期求留任者無虚嵗矣而懋賞弗臻¶成功輒去解印
之日單車即塗君素多疾至是增¶劇以已亥嵗秋九月
十九日終于歴陽馴翟里之¶私第享年四十有一以其
年冬十一月六日葬于本¶縣本鄉許思里祔先君長史
之塋禮也君前娶潁¶川陳氏後娶樂安花氏皆良家之
<pb:KR4d0001_WYG_016-17a>
子淑徳不爽二<md:KR4d0001_SBCK_016-15b>¶子曰徳容徳鈞二女皆佩觽丱角之嵗
君天資貞¶吉立性和雅尊敬師友敦睦親姻移之于官
故所¶至皆理而位不㕘于朝籍年不登于下夀能無遺¶
恨乎鉉兄弟少孤長于舅氏親承撫䘏勉以進修¶門構
不傾君之力也嗚呼渭陽之贈已矣寧追逝¶川之歎
哀哉何極故拂貞珉紀述遺徳庶深谷以¶徙遷見清芬
之未冺其詞曰¶
懿哉華族鴻臚有聞家餘厥慶世濟其文祉祚鍾¶積實
<pb:KR4d0001_WYG_016-17b>
生我君惟君之生資性天成清談變馬寶思¶凌雲道光
表式才中銓衡爰職縣符政閒務舉旋<md:KR4d0001_SBCK_016-16a>¶綏二邑鳬飛鸞
舞天亦難諶俄悲物故驚波易邈¶陽露難収荒郊落日
宿莽窮秋銘兹幽壤永樹芳猷¶
　　唐故常州團練判官檢校尚書左僕射¶劉公墓誌¶
夫資忠全孝含貞履潔君子所以没身而守之聖¶人所
以屈已而申之其道可傳其風可仰嗚呼劉¶君其殆庶
乎君諱鄗字巨源其先彭城人徙居廣¶陵重世矣曾祖
<pb:KR4d0001_WYG_016-18a>
永澧州司户㕘軍祖審不仕考瓌¶檢校户部尚書贈右
僕射君生而岐嶷有異常童¶五嵗而孤即禀至性年在
㓜學卓然老成初先君<md:KR4d0001_SBCK_016-16b>¶事呉實幹近職而太夫人王氏
與貞穆皇后復有姻¶舊故宣帝命君使事丹陽公府公
龍飛以君為殿¶前承旨便蕃左右靖恭夙夜動必稱職
人無間言¶二十年間累遷檢校禮部尚書充崇賢殿使
及轉¶俯代謝衆或将迎君侃然正色有死無二㳺説之¶
詞不能入權利之勢不能動於是閹竪希旨以飛¶語中
<pb:KR4d0001_WYG_016-18b>
之坐除名流池陽郡眀年有唐受禪烈祖嘉¶君盡忠亟
召之還除常州長史悉還其官階田宅¶未㡬又改和州
長史聽歸廣陵舊居初元宗方在¶膠庠吳帝使君召拜郎
中賜以章綬自爾至扵為<md:KR4d0001_SBCK_016-17a>¶相每朝謁必先見君而後入
及元宗即位召至亰¶師復命太夫人入禁中如貞穆之
時謂曰吾受呉¶朝恩禮不敢㤀也今猶數夢讓皇帝執
臣子之禮¶吾觀當時近臣唯夫人兒為長者帝意親之
今復¶得在吾左右良足慰也君聞之遂稱足疾不任趨
<pb:KR4d0001_WYG_016-19a>
拜上仍賜第以居之嵗時錫賚甚厚時使親近諭¶旨竟
不能移上乃加太夫人封邑召君受命於朝¶固辭以疾
上歎息曰此子至孝今以其母故召之¶不來是必然也
此亦古人所難吾何為奪其節耶¶乆之以君為常州團
練判官不使之任優其禄而<md:KR4d0001_SBCK_016-17b>¶已今上嗣位加檢校右僕射君
家承鐘鼎之富少¶居綺紈之職時逢革故年甫壯室而
遂閉門却掃¶髙謝人間孜孜色養怡怡自然姻族以之
肅穆士¶友以之㬌仰名節終始清風邈然丙寅嵗夏六
<pb:KR4d0001_WYG_016-19b>
月¶某日終于建安某坊之私第春秋五十有九初君葬¶
太夫人于茅山良常洞之西因自卜塋地即以其¶年月
日葬焉禮也前夫人張氏早亡今夫人呉氏¶實有萊妻
之賢能從伯鸞之操天資玉映令問¶蘭薰子昭嗣女某
等善慶所鍾家聲不隕愛敬哀戚¶在禮無違嗚呼令人
其必有後鉉家世通舊復連<md:KR4d0001_SBCK_016-18a>¶懿親常以君抗節遺世既
近代之孤標而元宗推¶誠聳善又列辟之難事足以激
揚薄俗垂示将來¶乃為銘曰
<pb:KR4d0001_WYG_016-20a>
忠于事君孝于養親逢時有道以義衛身隱不絶¶俗居
能保真我永終吉誰為古人地肺之原小茅¶之麓左盼
松岡右瞻柳谷欒棘新吹松楸冄&KR0114;令¶問昭顯流光似
續刻此苕華永芳蘭菊¶
　　唐故印府君墓誌¶
君諱某字某其先亰兆人也因官徙諜遂居建康¶曽祖
知章無禄早世祖某官考某官君㓜而勤學<md:KR4d0001_SBCK_016-18b>¶長而力行
孝悌著于家庭信義行于州里弱冠眀¶經擢第釋褐太
<pb:KR4d0001_WYG_016-20b>
子校書千里之行時輩推許會上¶國喪亂遂南奔豫章
連帥鍾公見而悦之辟為從¶事豫章府變始歸建康井
邑更移親舊泯没君慨¶然悲世難之未已感宦路之多
艱扵是抗志衡門¶息機世表樂山林寡言語極談不過
經籍之事足¶迹不㳺卿相之門篤好六經嵗誦再遍雖
憂慘疾¶病未嘗廢也孜孜焉修善如不及恂恂焉與人
無¶間言保大丙寅夏四月日考終命臨終訓勵諸子¶偹
有嚴誡如魏顆之命無莊舄之吟春秋六十有<md:KR4d0001_SBCK_016-19a>¶九夫人
<pb:KR4d0001_WYG_016-21a>
徐氏通儒書有婦徳先君而逝即以其年¶月日合葬于
某所禮也子崇禮崇粲舉進士崇簡¶明法及第為舒州
司法㕘軍秀茂之業聞于揚中¶咸以為印氏之門其後
必大諸子以我宗之自出¶故銘撰是求銘曰¶
於惟穆氏代有君子恂恂若人亦既克似退不丘¶壑進
不朝市體道居貞全髙没齒俊造之學施于¶後嗣昭昭
令名與石無已¶
　　唐故銀青光禄大夫檢校國子祭酒御¶史中丞包
<pb:KR4d0001_WYG_016-21b>
　　　君墓誌<md:KR4d0001_SBCK_016-19b>¶君諱諤字直臣丹陽延陵人也粤我長源發于夏¶后分
封受代著于會稽司農而後代有賢哲轉徙¶旁郡遂家
延陵種徳流光世為大姓曾祖某丹陽¶令祖岌潤州録
事㕘軍考洎和州歴陽令業官之¶美播于氓頌公以廣
眀庚子嵗生于丹陽長于戎¶馬之間遂好金鼓之政氣
質慷慨而孝于事親材¶用敏幹而慎于畏法命不我與
事多無成髙皇帝¶兼總六師以輔王室署君牙門右職
<pb:KR4d0001_WYG_016-22a>
將進用之君¶以歴陽府君喜懼之年辭歸就養因𨽻歴
陽軍中¶自是服勤祗役多在外郡家貧援寡仕不求聞
三<md:KR4d0001_SBCK_016-20a>¶十餘年有勞無過養心知命以保遐齡交泰元年¶春
二月日卒于鄱陽舟中春秋七十有九夫人危¶氏故賀
州刺史諱徳卿之女也婦道以順家政以¶嚴内慎有光
六姻是則子三人曰會宗曰頴曰銳¶皆敬述先志勤修
令名號奉靈輀俯就成制則以¶某年月日葬于江寧縣
某里禮也某感深自出名¶謝貴甥載悲渭陽之詩永痛
<pb:KR4d0001_WYG_016-22b>
西州之墅敬書遺懿¶以鏤貞珉其銘曰¶
猗歟府君世載其聞有道無命與俗同羣代耕得¶禄全
和保真享夀八十下從先人乃整歸艎秦淮<md:KR4d0001_SBCK_016-20b>¶之濱乃卜
𤣥宅句金之陵不可不識封丘勒銘悠¶悠餘慶永永芳
塵¶
　
　
　騎省集巻十六¶
<md:KR4d0001_SBCK_017-1a>¶
<pb:KR4d0001_WYG_017-1a>
欽定四庫全書
　騎省集巻十七¶
　　　　　　　　　　　　　宋
