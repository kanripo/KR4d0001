# -*- mode: mandoku-view; -*-
#+TITLE: 徐公文集
#+DATE: 2015-09-11 08:39:17.348434
#+PROPERTY: ID KR4d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0253-016徐公文集-卷第十六.
<pb:KR4d0001_SBCK_016-1a>¶
徐公文集卷第十六¶
　　　　　　東　海　徐口■口鉉¶
　　唐故中書侍郎光政殿學士承㫖昌黎韓公¶
　　◍◍◍墓銘¶
　　唐故守尚書刑部侍郎喬公墓誌銘¶
　　唐故建州&KR0026;察處置等使陳公墓誌銘¶
　　唐故檢校司徒苗公墓誌銘¶
　　前䖍州雩都縣令包府君墓誌¶
　　唐故常州團練判官檢校尚書左僕射劉君¶
　　◍◍◍墓誌¶
<pb:KR4d0001_SBCK_016-1b>¶
　　唐故印府君墓誌¶
　　唐故御史中丞包君墓誌¶
　　　　唐故中書侍郎光政殿學士承㫖昌&KR0058;¶
　　　　韓公墓銘¶
公諱熈載字叔言其先南陽人傳稱武王之穆詩¶
美韓矦受命晉以六卿升䧏漢以三傑重輕至東¶
晉末征西從事延之以忠義之莭踐艱屯之運避¶
亂逺徙遂家昌&KR0058;餘慶流光最爲繁衍曽祖鈞太¶
僕卿祖&KR0907;侍御史考光嗣祕書少&KR0101;淄青觀察支¶
使故又爲齊人公秉夙成之智負不羈之才文髙¶
<pb:KR4d0001_SBCK_016-2a>¶
學深角立傑出年始弱冠逰於洛陽聲名藹然一¶
舉擢第同光之亂藩郡崩離公以國難方興家艱¶
仍(今上/御名)瞻烏擇木杖䇿渡江烈祖孝髙皇帝納麓在¶
辰側席時彦得公甚喜賓禮有加扵時有吴肈基¶
庻事草創公以俊邁之氣髙視名流既綘灌之徒¶
弗容亦季孟之間不處以校書&KR0048;釋褐出為滁和¶
常三州從事公亦怡然不以屑意詠風月游山水¶
而已中興受命上嗣撫軍以公有七子之才&KR0574;四¶
友之拜徵為秘書郎掌東宫文翰元宗深&KR0266;之及¶
踐位以為虞部貟外郎史館修撰賜緋又以大禮¶
<pb:KR4d0001_SBCK_016-2b>¶
　繁加太常博士時有司議孝髙廟宜稱宗司門&KR0048;¶
　中蕭君儼上䟽論之公與給事中江君文蔚協同¶
　其議凡書䟽論難皆成於公手由是廟號尊謚定¶
　於一言君子以為真博士也頃之以本官權知制¶
　誥&KR0004;公但以文章際㑹未嘗與政及其當惟新之¶
　運感知已之恩未及聼政章䟽相屬或駁正失禮¶
　或指摘時病由是大為&KR0096;要所嫉竟罷其職丞相¶
　宋公朝之元老&KR0020;逼地髙公又廷奏黨與詞㫖深¶
　切天子優容之而用事者滋怒旋貶和州司士叅¶
　軍&KR0070;年移宣州莭度推官徴還復為虞部貟外郎¶
<pb:KR4d0001_SBCK_016-3a>¶
　遷郎中史館修撰賜紫俄拜中書舎人從時望也¶
　公雖才識優贍而質性踈散凡在位者道復不同¶
　於是深居移病罕與朝謁時兵興之後國用不充¶
　公援古酌今請以錢為幣時獻封者甚衆元宗獨¶
　以公議為長即拜户部侍郎充鑄錢使今上踐位¶
　改吏部侍&KR0048;兼脩國史&KR0004;鑄錢之作也自宰執而¶
　下相與沮之故百司不供久未能就上為之曉譬¶
　事理親加督責而公猶不勝其忿嘗因對見聲色¶
　俱厲因徙為秘書監不逾年復拜吏部侍郎新錢¶
　既行大濟經費詔賜錢二百萬拜兵部尚書充勤¶
<pb:KR4d0001_SBCK_016-3b>¶
　政殿學士承旨公少而放曠不拘小莭及年位俱¶
　髙弥自縦逸擁妓女奏清商士無賢愚皆得接待¶
　職務既簡稱疾不朝家人之節頗成寛易雖名重¶
　扵世人亦訝其太過上不得已左遷太子右庶子¶
　分司南都於是謝遣妓樂單車首路留之未幾復¶
　為兵部尚書學士如故是時&KR0010;比旱歉主上憂勤¶
　公復論刑政之源明防救之術又上格言五篇手¶
　詔嘉納即拜中書侍&KR0048;充光政殿學士承旨&KR0004;上¶
　選近侍數臣直宿禁中常御光政殿召對夜分乃¶
　罷故命公此職以寵異之霖雨之望方深鍾漏之¶
<pb:KR4d0001_SBCK_016-4a>¶
期遽逼春秋六十有九庚午&KR0010;秋七月二十七日¶
&KR0255;于京&KR0235;臺里之官舎上省奏震悼為之涕流有¶
司奏當輟朝三日手批天不憖遺碎我瑚璉辭章¶
乍覧痛切&KR0012;心嗟乎抗直之言而今而後迨不得¶
其過半聞聽者乎可别輟朝一日贈右僕射平章¶
事仍官給葬事士庶聞之知與不知莫不為之悲¶
嘆有司考行易名曰文靖即以其年九月某日葬¶
扵某所禮也夫人隴西郡君李氏生&KR0426;纓之族有¶
桃李之芳内則有光夜川先逝&KR0071;室北海縣君&KR0253;¶
氏長子疇為奉禮郎早卒次子伉為校書郎聪恵¶
<pb:KR4d0001_SBCK_016-4b>¶
　夙成無忝世徳次曰佩曰份曰儼曰侹曰儔曰俛¶
　女四人或作儷公族或為尼出家嗚呼哀哉公之¶
　為人也羙秀而文中立不&KR0029;率性而動不虞悔吝¶
　聞善若驚不屑毀譽提奨後進為之聲名片言可¶
　稱躬自諷誦再典&KR0010;舉取實去華故其門人多至¶
　淸列屢從譴逐殆乎委頓俯視權倖終不䧏心見¶
　理尤速言事無避凡章䟽焚藁之外尚盈編軸焉¶
　審音妙舞&KR0014;書善畫風流儒雅逺近式瞻向使檢¶
　以法度加以慎重則古之賢相無以過也俸禄既¶
　厚賞賜常優忘懐取適不事生計身殁之日四壁¶
<pb:KR4d0001_SBCK_016-5a>¶
蕭然衣衾槥櫝皆從㤙賜詔集賢院編其遺文蔵¶
之秘閣凡所　&KR0271;卷可知也鉉與公郷里遼夐¶
年軰相懸一言道合傾蓋如舊綢繆臺閣&KR0443;濶江¶
湖區區之心困而&KR0023;雪一生一死何痛如之援毫¶
反袂識彼陵谷其銘曰¶
猗嗟韓公有蔚其文俊才絶俗逸氣凌雲髙名直¶
道玉振蘭薫猗嗟韓公天賦忠規君臣之際言行¶
俱危其身可辱其節寕虧猗嗟韓公屈亦&KR0014;伸松¶
寒益茂玉焚始真乃感眀王乃爲大臣送往事居¶
不淄不磷嗚呼韓公胡爲而然閟此相印歸扵夜¶
<pb:KR4d0001_SBCK_016-5b>¶
泉茂陵遺簡京兆新阡斯文不朽此别終天哀哉¶
郢匠巳矣牙絃勒銘圎石永識桑田¶
　　　　唐故朝請大夫守尚書刑部侍郎柱國¶
　　　　賜紫金魚袋喬公墓誌銘(并序)¶
士有放懐夷曠介然中立外物無累於心&KR0255;齒不¶
違於道吾友喬公嘗從事於斯矣¶
公諱匡舜字亞元廣陵髙郵人也曾祖譚祖奉皆¶
不仕考鴻漸本縣尉家世清操州閭稱之故其子¶
孫必有興者公少好學善屬文弱冠遊京都詞藻¶
典麗容止都雅烈祖輔政見而器之&KR0024;秘書省正¶
<pb:KR4d0001_SBCK_016-6a>¶
字丞相宋楚公&KR0004;&KR0023;進用位望日崇聞公之名辟¶
置門下毎為文賦詩詠輙加稱賞由是名譽日洽¶
而卿士大夫皆前席待之累遷大理評事司直監¶
察御史屯田貟外郎從宋公出藩為江西浙西掌¶
書記府公吿老歸九華山公乃升朝為駕部貟外¶
郎未幾守本官知制誥就遷祠部中郎中書舎人¶
典掌樞機周慎静黙凡十餘年值&KR0065;境俶&KR0368;師出¶
無功詔旨親征中外憂懼公上䟽極諫坐沮撓軍¶
&KR0020;黜居臨川頃之宋公&KR0023;譴又以故吏為累由是¶
累年沈廢今上即位徴為水部貟外郎改司農少¶
<pb:KR4d0001_SBCK_016-6b>¶
卿判太常寺轉殿中監&KR0113;國史拜給事中&KR0096;知貢¶
舉又兼獻納使遷刑部侍郎公自徴還數年間聫¶
厯清望盖舊齒直道上簡聖心至是以老病不堪¶
朝謁聞上知其家貧詔以二卿之秩飬疾壬申&KR0010;¶
九月二十有三日卒于京師濵江里官舎享年七¶
十有五遺命以周易孝經寘棺中太常考行易名¶
曰貞即以其年冬十月二十有三日葬于江寕縣¶
某所禮也夫人太原縣君郭氏代公玄孫&KR0051;陵令¶
喻之女也餘慶所偹門風甚髙婦徳母儀聞于宗¶
族一子僧&KR1040;秘書省正字早卒孫諝亦為正字公¶
<pb:KR4d0001_SBCK_016-7a>¶
之爲人寛簡真率常以詩酒自&KR0408;不以&KR0020;利縈心¶
毁譽讒慝之詞聞之晏如也從事楚公府殆二十¶
年凡為府公見知者皆詭譎傾側公獨淡然無營¶
守正不謟故但以文義知賞未甞任用烈祖下詔¶
公卿舉可以親民者楚公所薦非其人烈祖甚不¶
恱謂給事中常公夢錫曰吾望其薦匡舜也常公¶
及中書侍郎韓公熈載嫉楚公如讎而與公善甞¶
相謂曰宋公誤識亞元正可怪也公之厯任奉法¶
循理似不&KR0014;言者及其臨危擊節抗詞忤㫖侃侃¶
然有古人之風黜官奪禄甘貧守約凡五年不形¶
<pb:KR4d0001_SBCK_016-7b>¶
於言色恂恂然道家之流也故&KR0014;享老夀保康寕¶
歸全委順斯可貴矣公臨終數日舎弟往&KR0049;之怡¶
然言曰吾往矣君兄弟可各為一詩哭我翌日復¶
告門生曰吾已得徐君兄弟許我詩餘無事矣其¶
忘懐死生也如此嗚呼絮酒之禮已隔平生挂劍¶
之信永&KR0140;穹壌故以二章為誌閟于九原所撰集¶
七十餘卷編紀之任屬于門人此不偹書也其詩云¶
舉世重文雅夫君更質真曽嗟混雞鶴終自異淄¶
磷詞賦離騷客封章諫諍臣襟懐道家侣標格古¶
時人逸老誠云福遺形未免貧求文空得草埋玉¶
<pb:KR4d0001_SBCK_016-8a>¶
　遂爲塵静想忘年&KR0443;㝠思接武晨連宵洽柸酒分¶
　日掌絲綸蠧簡書陳事遺&KR0012;託世親前賢同此歎¶
　非我獨霑巾¶
　　　　　鍇詩云¶
　諸公長者鄭當時事事無心性坦夷但是登臨皆¶
　有作未嘗相見不伸眉生前適意無&KR0136;酒身後遺¶
　言只要詩三日笑談成理命一篇&KR0300;弔尚&KR0063;知¶
　　　　　唐故左右静江軍都軍使忠義軍莭度¶
　　　　　建州&KR0026;察處置等使留後光禄大夫檢¶
　　　　　校太尉右威衛大&KR0005;軍臨潁縣&KR0271;國子¶
<pb:KR4d0001_SBCK_016-8b>¶
　　　　　食邑五百户陳公墓誌銘¶
　公諱徳成字仲徳其先潁川人也帝媯餘烈侯滿¶
　崇封盛徳之祀綿邈於百世光逺之慶蕃衍於萬¶
　&KR0038;故我洪胄代雄建安王室中微閩方角立網羅¶
　英異弘濟艱難我曽祖茂新祖滔皆以雄才勇略¶
　奮&KR0045;忠力&KR0005;領之任生表其䇿勲督護之名&KR0255;垂¶
　於飾壌乆誨檢校太尉兼侍中建州刺史忠義軍¶
　莭度使謚忠烈殊勲大節有信史豐碑存焉公即¶
　忠烈公之長子也鍾粹和之氣秉沖淡之心通習¶
　孫吴固其家法酷好墳典乃自天資就傅之年巳¶
<pb:KR4d0001_SBCK_016-9a>¶
著名譽先公剖符劍浦威信洽聞諍子之&KR0135;實有¶
其力弱冠為本郡禆&KR0005;先公以身守邉郡心存本¶
朝累表遣公入宿衛即擢拜右千牛衛&KR0005;軍充殿¶
直指揮使恭命畏法脩身擇交先公毎言邉事常¶
宻䟽于&KR0083;遣公上啓黙識强記敷奏閒習元宗甚¶
嘉之累遷右静江指揮使值淮上兵&KR0120;王師不振¶
公屢上書自奮詔&KR0032;西北面行營以舟師趣濟難¶
破其屯戌遂入海陵與諸軍㑹勵兵固守强敵日¶
益公連&KR0062;破之虜&KR0023;千計圍兵既遁乃渉長淮指¶
下蔡别率&KR0062;艦分撃浮橋三中流矢神色自若自¶
<pb:KR4d0001_SBCK_016-9b>¶
秋徂冬且&KR0062;且前凡五進軍壘皆以衆寡不敵之¶
&KR0020;當輕捍卒至之師臨難忘身每&KR0062;必㨗而元戎¶
逗撓逆臣&KR0157;叛羣帥失道公全軍而還遷右宣威¶
軍廂虞&KR0049;制曰獨此一軍之衆堪為百&KR0062;之師其¶
見稱如此數月為和州刺史及為左天威&KR0005;軍廂¶
虞&KR0049;明年改池州刺史是時&KR0416;&KR0163;甫定閭井未完¶
公奉法循理正身率下庭無滯訟吏不生姦鐡軸¶
牙檣無忘水犀之偹䡖裘緩帯常為峴首之游賦¶
詩紀頌粲然可述元宗南狩從至石牌上毎登臨¶
置酒必命公陪侍訪山川之形&KR0020;問風俗之美惡¶
<pb:KR4d0001_SBCK_016-10a>¶
應對詳敏咸有條貫捧觴上夀進退由儀求&KR0281;印¶
扈蹕&KR0278;㫖不許今上嗣服屢表乞還徴為右天徳¶
軍都虞&KR0049;舊制常以舟師為下軍至是詔㫖以南¶
國之用尚扵舟楫今而後知非是乃籣練精鋭置¶
龍翔軍以&KR0032;親衛命公為龍翔都虞&KR0049;舟師之重¶
自兹始也㑹先君來朝卧疾邸第公親侍醫藥躬¶
執煩辱容貌瘠損衣不&KR0281;帯客至問疾者不知其¶
已貴也及丁憂制哀毁過禮扶䕶靈柩歸于建安¶
詔&KR0120;為歙州刺史本州團練使視事三載其理如¶
&KR0004;秩滿復為右龍翔諸軍都虞&KR0049;&KR0118;都指揮使毎¶
<pb:KR4d0001_SBCK_016-10b>¶
仲秋講武訓兵仲冬而畢進退號令由公指顧威¶
容嚴整覩者肅然頃之又為䖍州廵檢使知州事¶
五嶺之際地廣民悍内據谿洞外接蠻夷吿訐&KR1025;¶
&KR1327;習以為俗於是申以刑政示以嚴明廣視聽審¶
情偽吏以微文出入者皆面詰其状莫不&KR0357;息而¶
退弊為之革人以之和於是浚溝隍嚴壁壘出私¶
帑以&KR0135;費因農&KR0169;而僝功凡書勞考績此其昭昭¶
者也尋拜池州&KR0026;察使以其秩居䖍州上以建安¶
之地人思舊徳且欲以晝錦之盛顯公之&KR0014;乃除¶
忠義軍莭度建州&KR0026;察處置等使留後公以違奉¶
<pb:KR4d0001_SBCK_016-11a>¶
&KR0010;久無以私為抗表來朝固辭不拜改右威衛大¶
&KR0005;軍充左右静江都軍使又轉光禄大夫檢校太¶
尉奉以建州之禄&KR0010;計千萬甲第廐馬賜與優渥¶
俄而&KR0013;疾自識終期申告理命備有規度中使問¶
疾但曰世受主恩未有以報惟此為恨耳又親問¶
門吏草遺奏既成自益兩句曰苟游岱之有知必¶
結草以為報上省表震悼手詔答之公猶捧詔向¶
闕稽首流涕壬申&KR0010;秋七月十有二日卒于建業¶
濵江里之官舎春秋四十上痛惜之至再不視朝¶
贈安南大都護遣中使監護葬事皆從官給有司¶
<pb:KR4d0001_SBCK_016-11b>¶
考行易名曰烈即以其年九月日葬于某所從理¶
命也夫人信都郡君刀氏故昭武軍莭度使&KR0014;之¶
女容徳之羙閨房之秀宜家睦族光此門風子倩¶
孝友聪慧脩詞好學以䕃&KR0120;家授著作佐&KR0048;必大¶
之慶其在於是嗚呼哀哉公生於戎馬之際長承¶
鍾鼎之業脩文習武全孝資忠風格端荘&KR0109;懐夷¶
直嫉惡奨善如恐不及睦親念舊無有所遺先人¶
之費公私畢給出入數載家為之貧在公之餘手¶
不釋卷篇詠詞筆皆傳於時近代儒學&KR0005;唯公而¶
已凡四典藩郡皆有借留去思之美民到于今稱¶
<pb:KR4d0001_SBCK_016-12a>¶
之由是恩顧特&KR0173;委遇無間脩塗方騁大年不登¶
知與不知皆為悲歎鉉與公非故特以道義相期¶
雖復出處不齊班序致隔金蘭之分終始不渝寝¶
門流慟痛生死之永已圎石表墓患陵谷之靡常¶
亦公之遺言以此見記豈非慷慨之氣思振&KR0036;于¶
知巳哉故為銘曰¶
龍泉之靈武夷之英生我儒&KR0005;垂兹令名臨戎有¶
勇察俗有聲為臣之莭與世作程位逼建牙秩叅¶
掌武才實&KR0574;時忠惟得主鬱此雄圗溘然中露謂¶
天蓋髙不可以愬悲哉俊氣永已荒丘鳯臺遺館¶
<pb:KR4d0001_SBCK_016-12b>¶
梅嶺窮秋&KR0035;惟挂劍地即眠牛餘芳不泯淮水長流¶
　　　唐故檢校司徒行右千牛衛&KR0005;軍苗公墓¶
　　　　誌銘¶
公諱延禄字世功其先上黨人昔者楚多滛刑賁¶
始逃難晉賴謀主苗受其封髙門之慶雄視欒郄¶
綿綿&KR0050;&KR1705;翼翼孫謀存諸簡編可以&KR0045;㩁延洪于¶
我七代祖中書舎人延嗣光大于我六代祖太師¶
晉卿源流繁衍蔚為甲族中朝散亂後裔播&KR0118;匿¶
迹淮楚之間今為盱眙人也先公諱隣生於兵戈¶
之間長習鼔旗之用遭遇英主建功立事出為泗¶
<pb:KR4d0001_SBCK_016-13a>¶
州防禦使入為静江軍統軍世卿之祀衰而復振¶
公即静江之長子也弱不好弄壮而有立&KR0018;雄勇¶
之量不以驕人秉剛直之姿未甞忤物持重善&KR0062;¶
黙識寡言時軰推之以為君子&KR0004;先公奉正略領¶
偏師南破山越西定江楚東絶滄海北捍徐戎弓¶
不觧弮兵不匣刅公年俯弱冠寔&KR0153;其間搴旗斬¶
&KR0005;所向披靡宣力用於君父舒壮氣於風雲然而¶
職以序&KR0118;蓋歸羙於先公也烈祖孝髙皇帝中興¶
大業疇咨舊人命公領泗上精兵入為宣威軍禆¶
&KR0005;六&KR0056;之選以翼京師八屯之&KR0096;實資宿衛歴紀¶
<pb:KR4d0001_SBCK_016-13b>¶
授任一心靡渝今上祗嗣鴻圖益宣朝&KR0009;揔千牛¶
之士以為心膂假五教之秩以崇班列會侍中燕¶
王以帝子之重兼鎮兩藩詳求命卿以事大國俾¶
公提歩卒屯宣城凡甲兵壁壘之事皆聼於公夙¶
夜惟勤燥濕生疾春秋六十一保大九年十月七¶
日卒于宣州公署上省奏傷悼為之罷朝送終之¶
禮有以加等即以其年十二月二十七日葬于江¶
寕府縣里禮也夫人王氏淮南禆&KR0005;唐之長女也¶
先公負㳺侠之氣有征討之功勇冠三軍力制奔¶
虎夫人麗桃李之質襲蘭薫之芳婦禮聿&KR0113;遺訓¶
<pb:KR4d0001_SBCK_016-14a>¶
無墜君子以孝慈率教夫人以嚴正克家閨門之¶
理寔有内&KR0135;以保大八年五月一日先公而逝今¶
始祔焉子全厚全贍全節全義全海皆有父風苗¶
氏為不朽也鉉本自世親早為姻族歎侯封於李¶
廣&KR0036;哀詞於杜篤刻翠琰於荒阡擬髙陵於深谷¶
其銘曰¶
才之俊兮&KR0005;之雄位之侯兮夀未中天難諶兮人¶
云七川既逝兮&KR0010;&KR0005;窮素車兮丹旐白草兮青松¶
悲雄心與壮氣漸荆&KR0068;兮䝉籠¶
　　　　前䖍州雩都縣令包府君墓誌(鉉序/鍇銘)¶
<pb:KR4d0001_SBCK_016-14b>¶
昔者鄭都涕産知懐仁之有誠孔門慟淵見福善¶
之無騐遺憾千古可勝言乎君諱詠字義&KR0113;其先¶
延陵人漢大鴻臚咸之後也曾祖章祖岌皆眷戀¶
本土卒於縣察考洎遇故侍中寳之亂乃去仕唐¶
吉州長史入吴終和州歴陽令政有遺愛故家焉¶
今爲歴陽人也君㓜而岐嶷長而學問孝敬自律名¶
利弗嬰安貧怡然綽有餘&KR0073;順義末丁先府君憂¶
泣血絶&KR0308;杖而後&KR0120;朝廷奨&KR0134;善政砥礪淳風即¶
&KR0120;君爲歴陽主簿秩未滿移知含山縣先是兵興¶
之後循吏用稀君簡法紓刑約亷敦信縣無逋事¶
<pb:KR4d0001_SBCK_016-15a>¶
　吏不&KR0014;欺莅官七考清嘯而已選授知䖍州雩都¶
　令西楚之地南際珠隣本之以蠻蜓之風因之以¶
　&KR1025;&KR1327;之衆長鯨之戮雖久碩䑕之刺猶繁君下車¶
　考政經察人病矯異俗均地征常為諸邑之㝡吏¶
　民上書借替期求真命者無虗&KR0010;矣而懋賞弗臻¶
　成功輙去&KR0281;印之日單車即塗君素多疾至是増¶
　劇以已亥&KR0010;秋九月十九日終於歴陽馴翟里之¶
　私第享年四十有一以其年冬十一月六日葬于本¶
　縣本郷許思里祔先君長史之塋禮也君前娶潁¶
　川陳氏後娶樂安花氏皆良家之子淑徳不爽二¶
<pb:KR4d0001_SBCK_016-15b>¶
　子曰徳容徳鈞二女皆佩觹丱角之&KR0010;君天資貞¶
　吉立性和雅尊敬師友敦睦親姻移之於官故所¶
　至皆理而位不叅于朝籍年不登於下夀&KR0014;無遺¶
　恨乎鉉兄弟少孤長於舅氏親承撫䘏勉以進修¶
　門(今上/御名)不傾君之力也嗚呼渭陽之贈已矣寧追逝¶
　川之歎哀哉何極故拂貞珉紀述遺徳庶深谷以¶
　徒遷見清芬之未泯其詞曰¶
　懿哉華族鴻臚有聞家餘厥慶世濟其文祉祚鍾¶
　積實生我君惟君之生姿性天成清譚變馬寳思¶
　凌雲道光表式才中銓衡爰職縣符政閑務舉旋¶
<pb:KR4d0001_SBCK_016-16a>¶
　綏二邑鳬飛鸞舞天亦難諶俄悲物故驚波易邈¶
　陽露難&KR0053;荒郊落日宿莾窮秋銘兹幽壌永&KR0035;芳猷¶
　　　　　唐故常州團練判官檢校尚書左僕射¶
　　　　　劉君墓誌¶
　夫資忠全孝含貞履潔君子所以没身而守之聖¶
　人所以屈己而申之其道可傳其風可仰嗚呼劉¶
　君其殆庶乎君諱鄗字巨源其先彭城人徙居廣¶
　陵重世矣曾祖永澧州司户叅軍祖審不仕考&KR0347;¶
　檢校户部尚書贈右僕射君生而岐嶷有異常童¶
　五&KR0010;而&KR0012;即禀至性年在㓜學卓然老成&KR0004;先君¶
<pb:KR4d0001_SBCK_016-16b>¶
事吴實幹近職而太夫王氏與貞穆皇后復有姻¶
舊故宣帝命君使事丹陽公府公龍飛以君為殿¶
前承㫖便蕃左右靖恭夙夜動必稱職人無間言¶
二十年間累遷檢校禮部尚書充崇賢殿使及轉¶
俯代謝衆或&KR0005;迎君侃然正色有死無二游説之¶
詞不能入權利之&KR0020;不&KR0014;動於是閹豎希旨以飛¶
語中之坐除名流池陽郡明年有唐受禪烈祖嘉¶
君盡忠亟召之還除常州長史悉還其官階田宅¶
未幾又改和州長史聽歸廣陵舊居&KR0004;元宗方在¶
膠庠吴帝使君召拜郎中賜以章綬自爾至于為¶
<pb:KR4d0001_SBCK_016-17a>¶
　相每朝謁必先見君而後入及元宗即位召至京¶
　師復命太夫人入禁中如貞穆之時謂曰吾受吴¶
　朝恩禮不敢忘也今猶數夢譲皇帝執臣子之禮¶
　吾&KR0026;當時近臣唯夫人兒為長者帝意親之今復¶
　得在吾左右良&KR0085;慰也君聞之遂稱足疾不任趍¶
　拜上仍賜第以居之&KR0010;時錫賚甚厚時使親近諭¶
　旨竟不&KR0014;移上乃加太夫人封邑召君受命於朝¶
　固辭以疾上歎息曰此子至孝今以其母故召之¶
　不來是必然也此亦古人所難吾何為奪其節耶¶
　久之以君為常州團練判官不使之仕優其禄而¶
<pb:KR4d0001_SBCK_016-17b>¶
已今上嗣位加檢校右僕射君家承鐘鼎之富少¶
居綺紈之職時逢革故年甫壮室而遂閉門却掃¶
髙謝人間孜孜色飬怡怡自得姻族以之肅穆士¶
友以之景仰名莭終始清風邈然丙寅&KR0010;夏六月¶
某日終于建安某坊之私第春秋五十有九君葬¶
太夫人于茅山良常洞之西因自卜塋地即以其¶
年月日葬焉禮也前夫人張氏早亡今夫人呉氏¶
實有莱妻之賢能從伯鸞之操天資玉映令問薫¶
蘭子昭嗣女某等善&KR0159;所鍾家聲不隕愛敬哀慼¶
在禮無違嗚呼令人其必有後鉉家世通舊復連¶
<pb:KR4d0001_SBCK_016-18a>¶
懿親常以君抗節遺世既近代之&KR0012;標而元宗推¶
誠&KR0717;善又列辟之難事足以激&KR0045;薄俗垂示&KR0005;來¶
乃為銘曰¶
忠於事君孝於飬親逢時有道以義衛身隠不絶¶
俗居&KR0014;保真我永終吉誰為古人地胏之原小茅¶
之麓左盻　岡前瞻栁谷欒&KR0068;新吹松楸&KR0175;卜令¶
問昭顯流光似續刻此苕華永芳蘭菊¶
　　　　唐故印府君墓誌¶
君諱其字某其先京兆人也因官徙牒遂居建康¶
曾祖知章無禄早世祖某官考某官君㓜而勤學¶
<pb:KR4d0001_SBCK_016-18b>¶
長而力行孝悌著於家庭信義行於州里弱冠明¶
經擢第釋褐太子校書千里之行時軰推許會上¶
&KR0038;䘮亂遂南奔豫章連帥鍾公見而恱之辟為從¶
事豫章府變始歸建康井邑更移親舊泯&KR0255;君慨¶
然悲世難之未已感宦路之多艱於是抗志衡門¶
息機世表樂山水寡言語極談不過經籍之事足¶
迹不游卿相之門篤好六經&KR0010;誦再徧雖憂惨疾¶
病未嘗廢也孜孜焉脩善如不及恂恂焉與人無¶
間言保大丙寅夏四月日考終命臨終訓勵諸子¶
備有嚴誡如魏顆之命無荘舄之吟春秋六十有¶
<pb:KR4d0001_SBCK_016-19a>¶
　九夫人徐氏通儒書有婦徳先公而逝即以其年¶
　月日合葬於某所禮也子崇禮崇粲舉進士崇簡¶
　明法及第爲舒州司法叅軍秀茂之業聞于&KR0163;中¶
　咸以爲印氏之門其後必大諸子以我宗之自出¶
　故銘譔是求銘曰¶
　於惟穆氏代有君子恂恂若人亦既克似退不丘¶
　壑進不朝市體道居貞全髙&KR0255;齒俊造之學施于¶
　後嗣昭昭令名與石無已¶
　　　　　唐故銀青光禄大夫撿校&KR0038;子&KR0021;酒御¶
　　　　　史中丞包君墓誌¶
<pb:KR4d0001_SBCK_016-19b>¶
　君諱諤字直臣丹陽延陵人也粤我長源&KR0036;于夏¶
　后分封受代著于㑹稽司農而後代有賢哲轉徙¶
　旁郡遂家延陵種徳流光世為大姓曽祖某丹陽¶
　令祖岋潤州録事參軍考洎和州歴陽令業官之¶
　美播于氓頌公以廣明庚子&KR0010;生于丹陽長於戎¶
　馬之間遂好金鼔之政氣質慷慨而孝於事親材¶
　用敏幹而慎於畏法命不我與事多無成髙皇帝¶
　兼揔六師以輔王室署君牙門右職&KR0005;進用之君¶
　以歴陽府君喜懼之年辭歸就飬因&KR0032;歴陽軍中¶
　自是服勤祗役多在外郡家貧援寡仕不求聞三¶
<pb:KR4d0001_SBCK_016-20a>¶
　十餘年有勞無過飬心知命以保遐齡交㤗元年¶
　春二月日卒于鄱陽舟中春秋七十有九夫人危¶
　氏故賀州刺史韓徳卿之女也婦道以順家政以¶
　嚴内慎有光六姻是則子三人曰㑹宗曰頴曰鋭¶
　皆敬述先志勤脩令名號奉靈輀俯就成制則以¶
　某年月日葬于江寕縣某里禮也某感深自出名¶
　謝貴甥載悲渭陽之詩永痛西州之墅敬書遺懿¶
　以鏤貞珉其銘曰¶
　猗歟府君世載其聞有道無命與俗同羣代耕得¶
　禄全和保真享夀八十下從先人乃整歸艎秦淮¶
<pb:KR4d0001_SBCK_016-20b>¶
　之濵乃卜玄宅句金之陵不可不識封丘勒銘悠¶
　悠餘慶永永芳塵¶
　徐公文集卷第十六¶
