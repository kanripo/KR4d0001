# -*- mode: mandoku-view -*-
#+TITLE: 騎省集
#+DATE: 2015-09-23 10:19:06
#+PROPERTY: JUAN 25


　　大宋推誠宣力翊戴功臣金紫光禄大¶夫檢校司
　　　徒使持節齊州諸軍事齊州¶刺史充本州防禦
　　　使河堤等使關南兵¶馬都監兼御史大夫上柱
　　　國隴西郡開¶國侯食邑一千九百户李公徳政
　　　碑銘<md:KR4d0001_SBCK_025-1b>¶
<pb:KR4d0001_WYG_025-1b>
臣聞四岳疇咨帝堯所以光宅惟良共理漢室於¶是隆
興然則運厯冥符風雲交感必有則哲之后¶乃有稱職
之臣用能逺肅邇安刑清俗富其或乆¶於其道課最於
時行邊按竒譜其能羣吏萬民浸¶其澤流芳金石舊典
存焉公名漢超其先隴西人¶因官移籍今為雲中人也
柱下史之真源克昌厥¶後前將軍之壯氣不隕其聲世
有哲人多為名將¶備諸前載可以不書昔者同光之季
莊宗失政公¶烈考諱霸徳實典親衛力扈乗輿奮不顧
<pb:KR4d0001_WYG_025-2a>
身有死¶無二忠顯於國慶鍾於家及公之貴詔贈左監
門<md:KR4d0001_SBCK_025-2a>¶衛將軍夫人石氏追封本縣太君道不虚行没而¶可
作有後之報斯焉豈誣公方幼而孤嶷然特立¶英果之
氣出於天資逺大之志斯為時用年未弱¶冠自奮従軍
始委質於魏侯復䇿名於鄆帥有周¶受命選入禁軍夫
忘歸之鏃非逢䝉無以宣其利絶影之駿非造父無以
騁其能¶今上當歴試之辰受有征之任妙選比校公首
領¶焉上黨之役名書勲籍奏發硎之刃起漸陸之程¶及
<pb:KR4d0001_WYG_025-2b>
眷命有歸飛天在運攀鱗之效舍爵攸先乃掌¶句陳式
嚴徼道恩威洽著而七萃知方夙夜惟寅<md:KR4d0001_SBCK_025-2b>¶而九重甘寢
暮歳考績較然可稱¶皇上以文武之任中外惟一有和
衆之略必著撫¶俗之能有衞社之勤必堪守土之寄越
建隆二年¶拜齊州刺史本州防禦使爾乃海岱封圻虚
危躔¶次歴下屯兵之地夙表要衝東陵聚衆之鄉素稱¶
暴桀公本以簡易濟之强明恕已以兼容正身而¶可象
先之以孝悌故其民和則爭訟息而囹圄虚¶矣示之以
<pb:KR4d0001_WYG_025-3a>
誠明故其民信則賦役充而儲廩實矣¶農時不奪故曠
土闢而生殖滋闗市無征故百貨¶通而財用足於是舉
廢典正國容樹門反坫以偹<md:KR4d0001_SBCK_025-3a>¶制度髙閎厚垣以待客使
烝肴折俎以燕嘉賔椎¶牛釃酒以享軍旅出於私積無
以家為近悦而逺¶懐家至而户到一年而宿弊革載稔
而新政行郡¶齋肅然清嘯而已由是知董戎之用可移
之於頒¶條露冕之風可推之於䕶塞乾德二年詔公以
本¶官充闗南兵馬都監幽都南際河間北壤守方之¶要
<pb:KR4d0001_WYG_025-3b>
慎簡為難至則逺斥候審號令養士如子戢軍¶無私威
聲飊馳亭障山立絶闚邊之虜有狎野之¶農而郡之大
事亦皆聽命千里之内若指掌焉二¶職交修七載如一
開寶二年召赴京師天言褒慰<md:KR4d0001_SBCK_025-3b>¶復遣還郡而戍士思慕
甿俗繄慿故其年冬再為¶闗南監䕶公負倜儻之氣藴
沈厚之謀民已安而¶政益修邊既寜而偹愈謹績茂而
不伐寵至而若¶驚君子知福禄之攸歸郡人感恵澤而
思報於是¶僚吏之屬耆艾之徒相與上言願旌不朽且
<pb:KR4d0001_WYG_025-4a>
曰任¶賢使能天子之明也計功稱伐先王之典也非有¶
治世孰揚頌聲復詔嘉之克遂其請昔者考父循¶墻之
頌非曰君恩當陽沈水之文真成自伐豈輿¶情欣洽令
譽升聞播藥石於無窮等髙山而可仰¶永惟懿績是煥
文明爰命下臣勒銘紀實其辭曰<md:KR4d0001_SBCK_025-4a>¶茫茫禹迹畫為萬國建侯定守立民之極提封且¶千屬
城以百惟威惟懐有典有則威懐伊何君子¶時中典則
伊何三代同風以使則悦以令則従率¶是古道兹惟李
<pb:KR4d0001_WYG_025-4b>
公濟水之南東陵之下伏生荒耄¶盗跖狙詐嗟我蒸黎
孰聞道化至魯猶逺尊周靡¶暇李公来思富之敎之政
先體要物必由儀夜犬¶無撓晨羊不欺歸民影附末俗
風移天下雖平四¶方是守桓桓庶旅攝爾戎醜藉我兼
資是率是糾¶道合舞干威行戴斗郡政既成邊庭既清
侁侁比¶屋肅肅連營夫懐其恵人竭其誠欲報之恩思
垂<md:KR4d0001_SBCK_025-4b>¶頌聲明明大君知臣善使舉必至公義無虚美用¶建
隆碣求昭信史錫爾介福施於孫子晉稱峴首¶漢紀燕
<pb:KR4d0001_WYG_025-5a>
然風流不續寥落千年猗歟良牧無愧前¶賢髙深自致
蘭菊常傳¶
　　大宋鳯翔府新建上清太平宫碑銘(并/序)¶
臣聞鴻荒代序太極流形二儀肇判而猶通萬數¶交馳
而未别巢居血飲孰知王者之尊物魅神奸¶尚作生民
之患於是聖人繼統大化宏開畫八卦¶而序四時奠五
山而分九服衣裳軒冕采章之制¶以庸動植飛沈性命
之宜畢遂髙卑既位幽顯既<md:KR4d0001_SBCK_025-5a>¶分蒸嘗雩禜致其恭宗祝
<pb:KR4d0001_WYG_025-5b>
史巫紀其秩猶或觀其¶道而設敎依於人而後行通其
變而不窮感於物¶而遂動未知有極無得而名其或數
偶三災德如¶二季民懐慈衛帝念疇咨必有靈符允歸
興運易¶著與能之旨傳稱觀政之徵史遷之論至哉左
氏¶之書詳矣我國家受天之命如日之升御六氣而¶平
泰階麗大明而照萬國清亂略於百王之季反¶淳風於
邃古之初天瑞呈祥羣靈受職粤御厯¶之元祀有神降
於鳯翔府盭厔縣之望仙鄉其象¶下形其言可紀蓋𤣥
<pb:KR4d0001_WYG_025-6a>
帝之佐命禺强之官聯真位<md:KR4d0001_SBCK_025-5b>¶參於紫微靈職分於井域
其稱述則儒𤣥之奥旨¶其敷演則禳禬之嚴科敎義之
深也則孝友婣睦¶之行興焉威力之大也則魍魎魑魅
之害除矣由¶是秦雍之地尸而祝之¶太祖神德皇帝聖
智淵深睿謨黙識饗之明德待¶以不祈方且奉天時而
答靈心握𤣥符而齊七政¶故得皇猷允塞庶績其凝舞
兩階而四隩来同正¶九伐而庶邦承式得遺珠於罔象
協吉夢於華胥¶乃知立告之不誣駿命之如響豈止五
<pb:KR4d0001_WYG_025-6b>
車兩騎来¶為牧野之祥赤帝素靈出表芒碭之應而已
哉<md:KR4d0001_SBCK_025-6a>¶今皇帝千年應運二聖繼明恢大業而惟新浸深¶仁
而累洽如周王之翼翼若夏后之孜孜聖作無¶方先幾
靡測雲門大濩綜六代之昭聲稷下淹中¶采百家之精
義酌而不竭者衢罇之味仰之彌髙¶者垂象之文王澤
既流頌聲無斁而復念深徯后¶義切勤民睿眷春臨皇
威電擊大禹㑹諸侯之¶地盡入提封宣王逐獫狁之鄉
率従稽服舉無遺¶䇿役不逾時聊存尉候之官已戢&KR1060;
<pb:KR4d0001_WYG_025-7a>
鞬之器瑤圖¶之盛也如此珍符之至也如彼深惟肸蠁
益驗昭¶明而豐報未嚴壽宫不度非所以光敷景貺垂
示<md:KR4d0001_SBCK_025-6b>¶方来者也夫庸庸祇祇為政之要元元本本致理¶之
端蓋神之命受於天天之造始於道是用歸誠¶衆妙訪
制昭臺申畫福鄉聿崇仙館緬惟虚皇之¶旨境參以聖
厯之嘉名詔立上清太平宫於所降¶之地爾其星分玉
井邑峙金城終南髙峻植其前¶渭水清深紀其後鮮原靡
迆接漢皇訪道之臺佳¶氣鬱葱對關令棲真之宅物皆
<pb:KR4d0001_WYG_025-7b>
茂遂風雨㒺愆人¶盡淳和舟輿不用瞻新宫之為狀也
崇墉繚野絳¶闕凌空祕殿雲髙俯軒櫺而轉眩修廊繩
直步欄¶宇而中疲極丹青黼藻之功窮銑鋈璧璫之節
玉<md:KR4d0001_SBCK_025-7a>¶几正御瑤壇在庭帝座既嚴衆真畢饗鹿巾霞¶帔
之士霓旌隆節之儀空歌洞章揚其音紫烟素¶雲散其
采飈歘之馭縹緲於太虚氤氳之氣充被¶於羣有至矣
哉元后之德與天地合真人之應將¶富壽并亦何必定
郟鄏以卜年禪岱宗而探䇿者¶也夫金石之刻雅頌之
<pb:KR4d0001_WYG_025-8a>
興所以示民不佻求啟厥¶後况乎尊道貴徳廣清淨之
風窮神知化超言象¶之表是宜告於太史副在名山爰
命下臣式揚丕¶烈其銘曰
上天之載無臭無聲恍惚有象氤氲化¶成寄以神理發
為昭明惟德是輔惟皇作程赫矣<md:KR4d0001_SBCK_025-7b>¶元后悠哉邃古成有
靈貺式昭天祚龜出清洛鳯¶臨𤣥扈赤字興堯玉書授
禹降及商亳逮於邠岐¶天子所啟神亦格思牲玉有秩
馨香孔儀奕奕宗¶祝子孫保之道徳下衰質文不復俗
<pb:KR4d0001_WYG_025-8b>
限楚夏運遷¶水木時歎陵夷民嗟慘黷必有真人應圖
受籙¶皇哉帝宋大拯横流出自蒼震類兹九疇垂衣巻¶
領端拱凝旒永言建福式協人謀有煒明靈降従¶𤣥極
致帝之命觀政之徳用薦忠信寜惟黍稷藉¶陋蕙蘭帳
非甲乙運鍾二聖慶洽重光誕敷一徳¶奄有八方時文
載郁我武維揚通幽受職罄宇儲<md:KR4d0001_SBCK_025-8a>¶祥乃眷珍符本乎至
道肇建仙館是彰𤣥造前望¶終南旁瞻豐鎬泱泱平原
崇崇新廟端闈特立秘¶殿宏開九華之室方丈之䑓平
<pb:KR4d0001_WYG_025-9a>
闚列闕直寫昭回¶崆峒邈爾姑射遼哉聖靡不通道無
不在靈場既¶穆祀典無改福爾蒸黎格於四海用刻貞
珉永垂¶千載¶
　　大宋重修峨眉山普賢寺碑銘(并/序)¶
臣聞聖人闡化必有胥附之資賢士膺期必垂不¶朽之
迹是以顔回黙識冠師門於洙泗之濵尹喜¶受經膺真
氣於肴函之右故得千載之下好學之<md:KR4d0001_SBCK_025-8b>¶徒入其國而知
其敎思其人而愛其樹聖賢相遇¶有如此焉在昔象敎
<pb:KR4d0001_WYG_025-9b>
權輿能仁命世綜百靈而貫¶羣動歸向如流窮絶國而
亘諸天感通若響爰有¶法王之子来従普勝之方慿翼
真乗導揚宗極具¶大悲之願行綜十智之因縁従我立
名斯為上首¶及乎慈航既濟慧炬分華乃暨衆真俱承
佛敇乗¶六牙之瑞獸降右蜀之靈峯將以協井絡之會
昌¶鎮金方之勁氣猶且潜而勿用明而未融闇持摩¶頂
之仁隂隲含生之命故使神嬰青縷肇建國都¶路闢金
牛始通華夏沉犀息沴李太守之𤣥功噀<md:KR4d0001_SBCK_025-9a>¶酒救災欒尚
<pb:KR4d0001_WYG_025-10a>
書之妙用郡開學校文翁廣洽於儒¶風樂播中和四子
誕揚於帝德藹爾褒斜之域穆¶然周漢之民非法力之
攸慿豈人謀之獨得其後¶金人既應白馬来斯神開顯
俗之徵家誡致誠之¶所於是祥符煥爛靈變紛綸或則
銀色浮空與朝¶陽而共麗或則燈光並列將夜魄以俱
明聖衆盤¶施真容隠見竒蹤萬狀不可勝圖瞻之者耳
目咸¶新聞之者身心共肅一方欣賴萬代修崇遂於白¶
水之源特建普賢之寺金土交運開閉不常白毫¶之相
<pb:KR4d0001_WYG_025-10b>
長存法鼓之音靡絶夫以導江遺迹天漢名<md:KR4d0001_SBCK_025-9b>¶區必有道
之見歸豈三分之能乆¶太祖神徳皇帝文修内禪武定
中區正卿揚九伐¶之威逺俗致七旬之格納蜀王之土
貢受劉禪之¶騾車重鎮坤維還銘劒閣於時皇風初被
汙俗尚¶繁游魂篁竹之間假息雈蒲之際匪輕刑之可
禁¶顧先甲以徒勤金地寶坊浸成藪澤田衣毳褐漸¶致
流離妖禽既就於焚巢紺宇尚終於閴户雖復¶葺其撓棟繕
彼檐垣而階序猶卑基扄未廣¶尊號皇帝長君嗣統二
<pb:KR4d0001_WYG_025-11a>
聖重熙覆萬物以如天廓¶重昏而皆旦聿修成業欽若靈
心尺書徵懐徳之君<md:KR4d0001_SBCK_025-10a>¶折柬定威武之地盡炎洲而極𤣥
朔尉候徒存亘¶日域而浹流沙車書莫二然後勝殘去
殺反朴斵¶雕包干戈以虎皮鑄劒㦸為農器定大濩雲
門之¶樂舉淹中稷下之儀慈衞仁薫時和俗阜天地應¶
而慶雲甘醴律吕調而玉燭景風猶復成而不居¶勤則
有繼一游一豫表玉度之惟常必躬必親示¶庶民之克
聖慮極氷霜之誡皇綱¶畢舉睿思彌精以為象外微言
<pb:KR4d0001_WYG_025-11b>
無生妙理修於身¶則圎通無滯被於物則福應来臻足
以助王道之¶和平致蒼生於仁壽乃申明詔歴選精廬
唯此峨<md:KR4d0001_SBCK_025-10b>¶眉獨標殊勝天真人皇諭道之地楚狂接輿隠
景¶之鄉封域之間氣象盤礴洪源奔注二江雙流沱¶潜
之川峻&KR0034;回環玉壘銅梁岷嶓之阻况禪枝擢¶秀来自
祇園法海餘波別疏定水慈氏所相疇能¶廢之烝哉聖
謨符此𤣥貺五年春申命中使率將¶梓人伐貞石於它
山下瓌材於邃谷或子来而肆¶力或神運以標竒模制
<pb:KR4d0001_WYG_025-12a>
度於鷲峰極莊嚴於花界¶耽耽正殿䡾䡾飛甍玉甃丹
楹金鋪瑣闥洞户順¶隂陽之候中宸變寒暑之威掲以端
闈繞之周廡¶鑄鴻鐘之萬石貫猛簴之千鈞嶻嶪凌空
鏗訇震<md:KR4d0001_SBCK_025-11a>¶野其後則層樓入漢飛陛連雲彩檻離樓冠餘
霞¶而上出璇題玓瓅綴列宿以旁逥神明之臺不足¶以
語其髙天梁之宫不足以矜其麗鑠金為字寫¶大藏之
經秘於上逾五百函範銅為像擬普賢之¶容設於下髙
二十尺味其文則如来之宗旨可得¶而觀禮其相則菩
<pb:KR4d0001_WYG_025-12b>
薩之威神於是乎在將使三蜀¶之地一切有情皆冲氣
以含和盡革凡而成聖則¶知大雄之敎漸於世也深焉
元后之仁利於民也¶至矣昔者軒皇訪道歴襄野而猶
迷漢帝祈年拜¶竹宫而無得恭惟盛美允屬皇猷若夫
事以頌宣<md:KR4d0001_SBCK_025-11b>¶言以文逺作而不記後嗣何觀爰命下臣式
旌不¶朽其銘曰¶
允矣象敎洪惟法王如何不竭比日同光有情斯¶應無
逺弗彰化自八國聲馳萬方爰有大賢是稱¶達者異境
<pb:KR4d0001_WYG_025-13a>
齊致同聲協雅聞道莫逆瞻顧不捨乃¶演真乗来儀東
夏峨眉之阻羣帝之庭作固作鎮¶棲真宅靈普賢至止
濳耀千齡爾未我覿我鑄爾¶形經敎既孚神明乃作瑞
相顯晦圎光歘霍萬變¶凌峯百靈溢壑信士歸依輿人
駭愕崇崇梵宇於¶此宏開時遷末運數偶三災焚如魯
廟傾若齊䑓<md:KR4d0001_SBCK_025-12a>¶淳風必復聖日斯迴赫矣皇圖烝哉二聖
混一區¶宇受厥明命與物皆春得人為盛式叙九疇迭
修¶三正皇帝曰嗟咨爾西人助我神化其惟正真為¶爾
<pb:KR4d0001_WYG_025-13b>
祈福轉兹法輪禪林則舊寶刹惟新祕殿耽耽¶髙門奕
奕修廊四注層樓百折尊經聖像金文寶¶質妙善周圓
福釐繁錫乾光俯燭慧炬朝焞同開¶壽域共闢同昏貙
氓之伍杜宇之魂乗是妙果俱¶登法門明明大君照臨
下土墜典咸修靡神不舉¶彼都人士式歌且舞揭此豐
碑永傳終古¶
　　巫馬大夫碑銘<md:KR4d0001_SBCK_025-12b>¶大夫與宓子賤俱事仲尼遞宰單父宓子恢上聖¶之道
<pb:KR4d0001_WYG_025-14a>
舉任賢之明故有鳴琴之化大夫勤以維德¶身親其勞
故有戴星之迹従師則同行道則背其¶故何哉夫天下
至大也萬物至衆也至大者不可¶以一槩量至衆者不
可以一術治故君子出處語¶黙屈伸變化一致而百慮
同歸而殊塗其要在存¶至公於百代不私榮名於其身
而已若夫上德無¶為𤣥功不宰知人則哲付物以能功
成身泰神全¶理勝與夫勞心焦慮臞瘠胼胝勝負之間
較然可¶見徇名之士皆奔走之則將有智小而謀大行
<pb:KR4d0001_WYG_025-14b>
道<md:KR4d0001_SBCK_025-13a>¶而志逺推是以往天下必有受其弊者子期知之¶故
就而為其節制並分聖人之體以極萬物之變¶効伯禹
之力師文王之勤夙興夜寐不遑啟處仲¶尼識其志故
譽子賤而不記子期以此防民而西¶晉王夷甫之徒猶
祖尚浮虚空署白望以亂天下¶則子期之慮不亦逺哉
夫君子道積於躬恵加於¶物事至而應時動則隨功之
豐約視事之細大力¶之勞逸繫時之險易致理而已何
常之有焉舉成¶績而較優劣難與言智矣泱泱舊國籍
<pb:KR4d0001_WYG_025-15a>
籍遺芳舊¶俗不偷頌聲未冺行太守事彭城劉君名察
望髙<md:KR4d0001_SBCK_025-13b>¶持憲寄重頒條以師古之學舉時中之政訟庭益¶
簡祀典咸修永懐前賢願紀貞石鉉也不佞承命¶為文
其銘曰¶
烈烈先聖侁侁衆賢升堂入室體道同𤣥其用無¶方萬
化齊焉其敎無窮百世賴焉文王既勤大禹¶盡力英奕
子期服勞繼徳夙興夜寐自强不息有¶利於後唯變所
適季世道薄務華喪貞居簡行簡¶不躬不親亂由是生
<pb:KR4d0001_WYG_025-15b>
俗以之淪思我子期忘已為¶人瞻言舊鄉魯道之首邈
哉二賢佐佑先後同焉¶皆得通則能乆千齡旦暮聽告
邦守<md:KR4d0001_SBCK_025-14a>¶　　江州彭澤縣修山觀碑¶
混元資始𤣥造權輿道以乆而化成樸既散而為¶器聖
人在位修之扵天下則有明堂清廟表訓民¶事神之方
賢者貞遯修之於身則有名山福地為¶朝真降靈之所
小大則異宗致惟均江州彭澤縣¶有修山焉瞰天險而
<pb:KR4d0001_WYG_025-16a>
髙標抗廬峰而特立氣雄而¶勢聳翠積而光寒峻壑深
巖風雲蓄泄茂林穹谷¶材用蕃滋游居之所走望真隠
之所棲息考諸圖¶牒皆靖節先生游憩之地也杉松交
影猶懐種柳¶之風山水清音尚想素琴之意遺德所及
仙祠以<md:KR4d0001_SBCK_025-14b>¶興梁大同元年有句曲道士尉文光靈氣夙成
隂¶功將滿遐擇勝地以恢妙門聿来此山益廣基構¶制
度無闕標題載光越二年尉於白日登晨舉邑¶咸覿人
民未改颷歘載還霓衣則殊鶴貌如故税¶駕之地甘棠
<pb:KR4d0001_WYG_025-16b>
永存故今有尉駕池焉而中山丹竈¶香爐松壇石室儼
然竒迹若奉樓居歴代嚴恭有¶如旦暮唐狄梁公履虎
不咥絃歌此邦企仰仙游¶重加崇飾又塑髙宗大帝聖
像以伸送往之誠朔¶望朝拜不失常禮復以錢五十萬
為致田園厨廪¶所資至今猶賴季唐之世臨川朱震來
為邑宰掘<md:KR4d0001_SBCK_025-15a>¶地得藥鼎藥盒因建尉真人之室於東序設
象以¶奉之秩滿還鄉遂入麻姑山為道士是以清心𡨕¶
契𤣥鑑孔昭青天白日孰云其逺道士謝又能早¶參真
<pb:KR4d0001_WYG_025-17a>
籙夙負時名閒館靈場備甞踐歴空談秘訣¶悉詣精微
克享修齡言歸廬岳郡侯敦請付以修¶山闡敎之心勤
行匪懈棟宇之制日以尊嚴端闈¶屹其穹隆周廡紛其
回合煥然藻繪藹爾重深清¶澄之氣攸充汗漫之游斯
在戊寅歳謝君解化弟¶子王省昂繼之省昂才亦出世
金石之刻僉曰其¶宜鉉也欽羨真猷因為之頌其詞曰<md:KR4d0001_SBCK_025-15b>¶大道混成修之乃真必有勝境以居異人南楚之¶域𤣥
風所臻邈哉修山棲靈降神陶令髙名尉師¶仙鄉狄公
<pb:KR4d0001_WYG_025-17b>
元臣矯矯三賢千祀齊聲是相是宅載¶經載營疏此翠
巘列為殊庭想像𤣥圃規模赤城¶瞻之者肅處之者寜
心之所至道豈虚行刋名翠¶琰永告諸生¶
　
　
　
　
　騎省集巻二十五¶
<md:KR4d0001_SBCK_026-1a>¶
<pb:KR4d0001_WYG_026-1a>
欽定四庫全書
　騎省集巻二十六¶
　　　　　　　　　　　　　宋　徐鉉¶　撰
　　揚州
