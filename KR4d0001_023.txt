# -*- mode: mandoku-view -*-
#+TITLE: 騎省集
#+DATE: 2015-09-23 10:19:06
#+PROPERTY: JUAN 23


説文序
銀青光禄大夫守右散騎常侍上柱國東海縣開¶國子
食邑五百户臣徐鉉奉直郎守祕書省著作<md:KR4d0001_SBCK_023-1b>¶郎直史館
臣句中正翰林學士臣葛湍臣王惟恭¶等奉詔校定許
慎説文十四篇并序目一篇凡¶萬六百餘字聖人之旨
<pb:KR4d0001_WYG_023-1b>
蓋云備矣稽夫八卦既畫¶萬象既分則文字為之大輅
載籍為之六轡先王¶敎化所以行於百代萬物之與造
化均不可忽¶也雖復五帝之後改易殊體六國之世文
字異形¶然猶序篆籒之迹不失形類之本及暴秦苛政
散¶𨽻聿興便於末俗人競師法古文既絶譌偽日滋¶至
漢宣帝時始命諸儒修倉頡之法亦不能復故¶光武時
馬援上疏論文字之譌謬其言詳矣及孝和<md:KR4d0001_SBCK_023-2a>¶帝時申命
賈逵修理舊文於是許慎采史籒李斯¶揚雄之書博訪
<pb:KR4d0001_WYG_023-2a>
通人考之於賈逵作説文解字至¶安帝十五年始奏上
之而𨽻書行之已乆習之益¶工加以行草八分紛然間
出反以篆籒為竒怪之¶迹不復經心至於六籍舊文相
承傳冩多求便俗¶漸失本原爾雅所載草木魚鳥之名
肆意增益不¶可觀矣諸儒傳釋亦非精究小學之徒莫
能矯正¶唐大厯中考李陽冰篆迹殊絶獨冠古今自云
斯¶翁之後直至小生此言為不妄矣於是刋定説文¶修
正筆法學者師慕篆籒中興然頗排斥許氏自<md:KR4d0001_SBCK_023-2b>¶為臆説
<pb:KR4d0001_WYG_023-2b>
夫以師心之見破先儒之祖述豈聖人之¶意乎今之為
字學者亦多從陽冰之新義所謂貴¶耳賤目也自唐末
喪亂經籍道息皇宋應運¶二聖繼明人文國典粲然光
被興崇學校登進羣¶才以為文字者六藝之本固當率
由古法乃詔取¶許慎説文解字精加詳校垂憲百代臣
等愚陋敢¶竭所聞蓋篆書堙替為日已乆凡傳寫説文
者皆¶非其人故錯亂遺脱不可盡究今以集書正副本¶
及羣臣家藏者偹加詳考有許慎注義序例中所¶載而
<pb:KR4d0001_WYG_023-3a>
諸部不見者審知漏落悉従補録復有經典<md:KR4d0001_SBCK_023-3a>¶相承傳寫
及時俗要用而説文不載者承詔皆附¶益之以廣篆籒
之路示皆形聲相従不違六書之¶義者其間説文具正
體而時俗譌變者則具於¶注中其有義理乖舛違戾六
書者並序列於後俾¶夫學者無或致疑大抵此書務援
古以正今不徇¶今而違古若乃髙文大冊則宜以篆籒
著之金石¶至於常行簡牘則草𨽻足矣又許慎注解詞
簡義¶奥不可周知陽冰之後諸儒箋述有可取亦従附
<pb:KR4d0001_WYG_023-3b>
益猶有未盡則臣等粗為訓釋以成一家之書説¶文之
時未有反切後人附益互有異同孫愐唐韻<md:KR4d0001_SBCK_023-3b>¶行之已乆
今並以孫愐音切為定庶夫學者有所¶適従食時而成
既異淮南之敏縣金於市曾非吕¶氏之精塵凟聖明若
臨冰谷謹上¶
　　韻譜前序¶
昔伏羲畫八卦而文字之端見矣倉頡摸鳥迹而¶文字
之形立矣史籒作大篆以潤飾之李斯變小¶篆以簡易
<pb:KR4d0001_WYG_023-4a>
之其美至矣及程邈作𨽻而人競趨省¶古法一變字義
浸譌先儒許慎患其若此故集典¶雅之學研六書之㫖博
訪通識考於賈逵作説文¶解字十五篇凡萬六百字字
書精博莫過於是篆<md:KR4d0001_SBCK_023-4a>¶籒之體極於斯焉其後賈魴以三
倉之書皆為𨽻¶字𨽻字始廣而篆籒轉㣲後漢及今千
有餘歲凡¶善書者皆草𨽻焉乂𨽻書之法有刪繁補闕
之論¶則其譌偽㫁可知矣故今字書之數累倍於前夫¶
聖人創制皆有依據不知而作君子慎之及史闕¶文格
<pb:KR4d0001_WYG_023-4b>
言斯在若乃草木魚鳥形聲相似觸類長之¶良無窮極
苟不折之以古義何足可觀故叔重之¶後玉篇切韻所
載習俗雖乆要不可施之於篆文¶往者李陽冰天縦其
能中興斯學贊明許氏奐焉¶燦發然古法背俗易為湮㣲
方許李之書僅存於<md:KR4d0001_SBCK_023-4b>¶世學者殊寡舊章罕存秉筆操觚
要資檢閲而偏旁¶奥密不可意知尋求一字往往終巻
力省功倍思¶得其宜舍弟楚金特善小學因命取叔重
所記以¶切韻次之聲區分類開卷可觀楚金又集通釋
<pb:KR4d0001_WYG_023-5a>
四¶十篇考先賢之㣲言暢許氏之𤣥旨正陽冰之新¶義
折流俗之異端文字之義善矣盡矣今此書止¶欲便於
檢討無恤其他故聊存詁訓以為别識其¶餘敷演有通
識焉五音凡十巻詒諸同志者也¶
　　韻譜後序¶
初韻譜既成廣求餘本孜孜讎校頗有刋正今復<md:KR4d0001_SBCK_023-5a>¶承詔
校正説文更與諸儒精加研覈又得李舟所¶著切韻殊
有補益其間有説文不載而見於序例¶注義者必知脱
<pb:KR4d0001_WYG_023-5b>
漏並従編録疑者則以李氏切韻¶為正殆無遺矣前序
猶謂學者殊寡而今之學者¶益多家畜數本不足以供
其求借潁川陳君文灝¶任當守土寵列侍祠習武好文
憐才樂善見人為¶學如已誨子弟焉因取此書刋於尺
牘使模印¶流行比之繕寫省功百倍矣噫仁人之用心
也因¶躬自篆籒庶祇来命序之於後以記其由雍熙四¶
年正月序<md:KR4d0001_SBCK_023-5b>¶　　故兵部侍郎王公集序
<pb:KR4d0001_WYG_023-6a>
君子之道發於身而被於物由於中而極於外其¶所以
行之者言也行之所以逺者文也然則文之¶貴於世也
尚矣雖復古今異體南北殊風其要在¶乎敦主澤達下
情不悖聖人之道以成天下之務¶如斯而已矣至於格
髙氣逸詞約義㣲音韻調暢¶華采繁縟皆其餘力也瑯
琊王公負英俊之才稟¶耿介之氣世濟其美為時而生
遒文麗句冠縉紳¶而傑出絶誠直道歴夷險而安貞故
能奮厲羽儀¶抑掦聲實振清芬於臺閣浹仁政於藩垣
<pb:KR4d0001_WYG_023-6b>
潤飾典<md:KR4d0001_SBCK_023-6a>¶謨銓衡人物主恩時望終始不渝載籍所髙何
以¶過此鉉頃歲来自江左會公西適三峯客有以拙¶文
示公者大相知賞擊節而喜曰此人必能知我¶及召還
京輦恵然見尋亦以舊文為貺觀其麗而¶有氣富而體
要學深而不淺調律而不浮尋玩反¶覆如四子復生矣
由是傾蓋甚歡恨相知之晩也¶是時天子方闡文明之
化闢俊造之塲網羅羣才¶待以不次公則首冠綸閣標
表朝倫前達後進莫¶不推仰猶以為古道未盡復已用
<pb:KR4d0001_WYG_023-7a>
未盡伸每在談¶讌屢形詞色由是論者頗以躁競為譏
愚以為不<md:KR4d0001_SBCK_023-6b>¶然夫古之君子莫不汲汲於逢時孜孜於救
世汲¶長孺漢之賢卿也而有積薪之嘆李令伯晉之名¶
臣也而有中人之詩其有仰憚貴勢旁畏流議緘¶詞含
意従容自全者不得已也如公則内無隠情¶外無飾貌
遇事輒發胸中豁然此真趙魏意氣之¶士豈為兒女之
態哉上方注懐而公寢疾十旬既¶滿即卧内拜兵部侍
郎其恩禮如此嗚呼流連不¶停儀表長謝伯牙之絃已
<pb:KR4d0001_WYG_023-7b>
絶延陵之劍徒懸公平¶生所為文手嘗編録至是諸子
緝綴㫁簡得二十¶巻泣授故人鉉也不才無足延譽善
善惡惡敢言<md:KR4d0001_SBCK_023-7a>¶褒貶之能一死一生粗達交朋之分後之
知我者¶庶斯言之不誣端拱二年夏六月序¶
　　文房四譜序¶
聖人之道天下之務充格上下綿亘古今究之無¶倪酌
之不竭是以君子學然後知不足也然則士¶之處世名
既成身既泰猶復孜孜於討論者蓋亦¶鮮矣昔魏武帝
<pb:KR4d0001_WYG_023-8a>
獨歎於朱伯業今復見於武功蘇¶君矣君始以世家文
行貢名春官天子臨軒考第¶首冠羣彦出入數載翺翔
青雲綵衣朱紱光映里¶閈其美至矣而其學益勤不矜
老成以此為樂退<md:KR4d0001_SBCK_023-7b>¶食之室圖書在焉筆硯紙墨餘無長
物以為此四¶者為學之所資不可斯須而闕者也由是
討其根¶源紀其故實參以古今之變繼之賦頌之作各
従¶其類次而譜之有條不紊既精且博士有能精此¶四
者載籍具焉往哉愚亦好學者也覧此書而珍¶之故為
<pb:KR4d0001_WYG_023-8b>
文冠篇以示来者¶
　　張氏子集序¶
觀夫賢人君子稟清真之氣應斯運而出故生而¶岐嶷
幼而敏恵既成而貞國士之器既立而為天¶下之用康
寜壽考繁衍流祚此其常也若乃秀而<md:KR4d0001_SBCK_023-8a>¶不實仁而不遇
前聖所以興歎百代所以遺恨斯¶則神道忽恍萬化茫
昧自古乃爾吾將奈何嗚呼¶張氏子秀而不實者也子
名冉本字叔相今户部¶貟外郎洎之長子也年七歳博
<pb:KR4d0001_WYG_023-9a>
覽經史日誦千言¶十歳能屬文詩賦議論成於俄頃十
二著禮上下¶二篇舊君奚王見之而嘆曰此子天假之
年他日¶必為國器矣乃至梁京翰長李公昉閣長李公
穆¶皆引之登門特加禮遇其道日以光矣其風儀標¶格
蕭然朗徹觀者謂之玉人余甚重之以為四科¶之俊也
故改其字師徳於時天子敦重文學親考<md:KR4d0001_SBCK_023-8b>¶英秀海内士
子靡然向風咸謂子必當振鱗附翼¶一舉凌邁而介然
特立澹然貞退求聖賢之㣲旨¶以養親修心為先復探
<pb:KR4d0001_WYG_023-9b>
釋老𤣥言讀華陽諸真經¶飄然有脱落塵滓之志而况
於榮名乎不幸羸瘵¶踰歳遽従夭折年十有六諸公聞
之無不憫惜余以事¶舊之厚鍾情特深故求其遺稿集
而為序又嘗覧¶前載見古之人如子之人物敏俊詞藻
趣尚而促¶齡無禄者皆密契貞籙蜕為列仙此乃靈篇
竒紀¶非史筆所當言矣但用遣慈父迫念爾其草𨽻¶遺
迹及他著述皆藏於家此不偹述辛已歳冬十<md:KR4d0001_SBCK_023-9a>¶月序¶
　　鄧生詩序
<pb:KR4d0001_WYG_023-10a>
古人云詩者志之所之也故君子有志於道無位¶於時
不得伸於事業乃發而為詩詠南陽鄧君少¶而従吏服
勤靡盬時命不偶淹翔末塗養心浩然¶不以為慊遇事
造景輒以吟咏自怡悔吝不及終¶始無累至於皓首未
見愠容家貧晏然惟詩稿盈¶箧太原王君武陵龔君好
文樂善皆序而伸之愚¶亦與君有姻故復為之述嗟乎
士君子樂道自娯¶貞節没齒斯可矣悠悠世利曾何足
云子其朂之<md:KR4d0001_SBCK_023-9b>¶無易爾守丙子歳秋九月左散騎常侍徐
<pb:KR4d0001_WYG_023-10b>
鉉述¶
　　進士廖生集序¶
端拱改元歳春官他職俊造畢集有廖生者恵然¶及門
以文十五軸為贄觀之則博贍淵奥清新相¶接其名理
則師荀孟之流其文訓得四傑之體¶問其年則既冠矣
覆簣之功往而未止也詢其爵¶里則閩方茂族組綬奕
葉善慶之所及也他日與¶之語則風骨清粹識度淹雅
咸以為逺大之程可¶企而致不幸遇暴疾數日夭於逆
<pb:KR4d0001_WYG_023-11a>
旅士君子知與¶不知莫不為之悲歎嗚呼以生之詞藻
俊秀蓋天<md:KR4d0001_SBCK_023-10a>¶假之也而促齡早世又天奪之也然則神理
𤣥邈¶聖人猶復不論余尚何言哉㑹其友生采其遺文¶
著於編簡因為之序以示方来夏四月辛卯左散¶騎常
侍徐鉉述¶
　　廣陵劉生賦集序¶
楚人孟賔于嘗謂予言其叔父工為詞賦應舉入¶洛贄
文於學士李公琪公為之改定數處時中書¶舍人姚公
<pb:KR4d0001_WYG_023-11b>
洎知舉謂人曰孟生賦李五為政了不¶煩更書看也遂
擢上第孟還鄉従事郡時每歴危¶難唯以李公所改文
綴於衣中曰吾家但存此足<md:KR4d0001_SBCK_023-10b>¶矣賔于每自喜其家門美
事歎後来之無人今廣¶陵劉生奮衣衡門振藻文囿詞
贍而理勝行潔而¶言芳求已若不足好問如不及予之
名不逮於¶李公何能振發於子乎聊薦所聞以答子勤
學之¶志冠篇於首以伸我與進之心噫子家貧親老必¶
將圖登進之舉不暇従㝠鴻之游文明之世羣才¶畢舉
<pb:KR4d0001_WYG_023-12a>
慎重足以全孝静退足以知命此前達之務¶也子其勉
之¶
　
　
　
　
　
　
<pb:KR4d0001_WYG_023-12b>
　
　
　
　
　
　
　
　騎省集巻二十三¶
<md:KR4d0001_SBCK_024-1a>¶
<pb:KR4d0001_WYG_024-1a>
欽定四庫全書
　騎省集卷二十四¶
　　　　　　　　　　　　　宋　徐鉉¶　撰
