# -*- mode: mandoku-view; -*-
#+TITLE: 徐公文集
#+DATE: 2015-09-11 08:39:17.482013
#+PROPERTY: ID KR4d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0253-019徐公文集-卷第十九.
<pb:KR4d0001_SBCK_019-1a>¶
徐公文集卷第十九¶
　　　　　　　東　海　徐◍◍◍鉉¶
　　送謝仲宣貟外使北蕃序¶
　　送賛善大夫陳翊致仕還郷詩序¶
　　送張佖郭賁二先軰序¶
　　送武進龔明府之官序¶
　　送劉生序¶
　　游衛氏林亭序¶
　　　　　送謝仲宣貟外使北蕃序¶
自昔新都盗國撓我中州建武&KR0271;元越在江左日¶
<pb:KR4d0001_SBCK_019-1b>¶
月之照不及河洛之地者四十年矣主上方恢逺¶
略弘下武聖作物覩有&KR0271;必先故使偽&KR0022;失政胡¶
馬大入山泉反覆&KR0423;渾沸騰五州遺甿二京故老¶
引領南望庻幾撫予天子聞之憫然故命大司馬¶
賈公使以觀變儀曹郎謝君副焉儀曹别予予應¶
曰羙哉是行蒼生之福在斯舉矣始予及子同省¶
予弟又與子同府交道深矣今子&KR0005;之絶域無以¶
為贈請贈以言夫格天地充四方莫先乎禮昔我¶
太宗文皇帝革&KR0064;隋一㝢内屈己濟物虗心納諫¶
故四夷君長歴代不賔稽顙闕下可謂徳矣聲明¶
<pb:KR4d0001_SBCK_019-2a>¶
文物垂三百年絶而復續可謂禮矣苟使踰百千¶
代之有國家者猶當企聳下風奉行不墜况中興¶
之嗣君乎周秦宫闕是本朝二宅貞&KR0026;徳禮是本¶
朝家法若棄之而不念委之而不修非天子之意¶
也主上躬行於内而使二君順之於外今強胡入¶
貢中原無主聖人不&KR0014;違時時至不可失也子其¶
勉之哉思聖意顧人心犬羊百萬以攻&KR0062;為事不¶
可以威武服也酋豪聚首以姦詐為常不可以智¶
力勝也子其&KR0005;之以徳慎之以禮衣冠餘緒必觀¶
光于使臣一覩漢官威儀必感泣頓服宅心南向¶
<pb:KR4d0001_SBCK_019-2b>¶
苟或不爾是絶蒼生之望也可不慎歟鉉自束髪¶
從宦則聞長者之論盛言為&KR0062;國者必以權道子¶
視商周以䧏誰非&KR0062;國寧有以權道躋太平乎而¶
言以人棄故事與願違今子王府元僚居可言之¶
地逺使上介當可行之時勉之哉故人之願蒼生¶
之望在此而已行矣文昌春風二月征&KR0151;萬里捨¶
㳺宴之適就鞍馬之勞征虜亭下南朝送别之&KR0163;¶
臨滄&KR0026;側茂弘思洛之所叙離懐古寕無情乎矧¶
軺車所經觸緒牽思渡長淮則想清流映月之景¶
過睢園則思愁雲零雪之興望鞏洛則傷麥秀之¶
<pb:KR4d0001_SBCK_019-3a>¶
詩指唐晉則感大風之歌綏懐之暇弹琴詠詩以¶
祛鬱陶之慮還軫在爾不復多陳聊序鄙志爾¶
　　　　送賛善大夫陳翊致仕還鄊詩序¶
夫進退之機大易稱首止足之誡玄丈所宗君子¶
動必乗時故言行而事立静惟體道故身貴而名¶
全然則知之非艱行之不易去聖既逺引年益稀¶
是以古之明君爰有成式重辭禄之士&KR0278;懸車之¶
禮賁飾寵秩靡限常均&KR0001;以崇徳尚賢激貪勵俗¶
者也皇風所及我有其人太子洗馬陳翊江浙炳¶
靈郷閭&KR0023;譽棲遲下位而升聞自髙便蕃寵任而¶
<pb:KR4d0001_SBCK_019-3b>¶
祗畏日積時方多難&KR0009;切司聪&KR0005;命無私臨事&KR0014;¶
断盤錯必觧風雨不渝及少海告符揺山表&KR0159;天¶
下之本既正四郊之壘亦罷于是詠遂初之賦决¶
髙謝之懐京口之西先有别墅前臨廣陌却枕長¶
江田逾二頃桑都八百戴仲若軒懸之地不逺風¶
煙蒲真人鹿迹之鄊依然川域詸茅築室素欲終¶
焉其所闕者飛泉而已嘗因暇日䇿杖尋幽爰有¶
道人指示嵓溜百歩之内一道懸流其清可鑑其¶
味如醴縈崖潄石滌慮蠲痾信山川&KR0135;其好尚亦¶
心府資其瑩濯既而挂冠請命伏閤陳詞&KR0278;詔嘉¶
<pb:KR4d0001_SBCK_019-4a>¶
之竟允其請&KR0236;金紫之服升賛善之資輕舟東浮¶
盡室而去副君執手流涕似宜都之别弘景羣公¶
供帳祖餞若都門之送二踈知與不知莫不稱歎¶
殿下調髙雅頌文動星辰賦詩一章以寵行邁掩¶
鄴中之舊制流樂府之新聲足以厚君臣之情敦¶
風化之本縑緗麗色丘壑増華自周行之人與&KR0026;¶
光之士靡然投贈粲爾成章逺比河梁之篇近擬¶
白雲之集夫其貞退之節樂善之風實教義之所¶
臻亦詠歌之盛&KR0026;也鉉名叅望苑迹本騷人敢言¶
能賦之才濫奉言詩之賜敬序麗則冠于首篇¶
<pb:KR4d0001_SBCK_019-4b>¶
　　　　送張佖郭賁二先軰序¶
君子所以章灼當時焜耀来裔者必曰進士擢第¶
畿尉釋&KR0260;斯道也中朝令法雖百王不移者也自¶
聖暦中興百度漸貞能興此羙者今始見張郭二¶
生矣則知九仭之&KR0020;千里之仃凝雲逐日未可量¶
也鉉也不佞生於先賢之後進在二子之前此羙¶
不兼可以歎息然有事同而事異請試論之噫詞¶
&KR0163;陻廢五十年矣故老之言議殆絶後生之視聴懵¶
然今百辟有司逹于郡國吏徒見趨走公府中一¶
尉耳焉知其餘哉而二君子調髙才逸年少氣盛¶
<pb:KR4d0001_SBCK_019-5a>¶
&KR0005;以俊造之業自重責人以既廢之禮又&KR0005;以堯¶
舜之道為用議政於俗吏之間如是&KR0005;與時大乖¶
矣嗚呼彼衆我寡或者難以勝乎君子之道無施¶
不可舒之彌四海&KR0195;之在掌握日磾見竒於牧馬¶
元楊知名於水磑彼二人即公輔大器也豈以恥¶
辱為累哉愚願二君子反已正身&KR0271;懐戢耀無望¶
人以不知無強人以不能如斯而已矣今天子重¶
文好古諸生懐才待用所以蒼生未䝉福者上下¶
之&KR0020;殊中有間耳大易之義物不終否否極必㤗¶
㤗之時在上者其道下䧏在下者其道上行君臣¶
<pb:KR4d0001_SBCK_019-5b>¶
相合然後事業逺矣吾以為斯道之復不逺吾子¶
其勉之句曲仙郷廣陵勝地多難&KR0005;弭春物&KR0005;華¶
琴棊詩酒&KR0085;以為適贈言之㫖盡於斯焉¶
　　　　送武進龔明府之官序¶
古人有言士君子志意既立名譽不聞蓋朋友之¶
過也嗚呼予於龔生有之矣始予居獻納之地生¶
已為赤縣尉嘗竊議謂生宜&KR0153;諫垣憲府之任而¶
未果㧞茅之志遽為賦鵩之行生不旋踵亦左授¶
天長用武之地朝廷置建武軍於其所使為&KR0005;者¶
治之習兵與儒其志不通也處長與佐其&KR0020;不均¶
<pb:KR4d0001_SBCK_019-6a>¶
也軍市之征日困於民王澤之流不被於俗及生¶
之至官聮始舉刪煩革弊丕變舊風踰年告歸舉¶
邑之氏相率遮道不聴去乃潛匿佛廟室中&KR0132;耋¶
軰索而&KR0023;焉扶之上車擁之而還竟不得已中夜¶
而遁異哉遺愛之風若此考功之吏弗聞丙辰&KR0010;¶
予避兵于池陽遇生侍親郡中勉之東下是時甘¶
泉有烽火之急天子下哀痛之詔予謂生必自致¶
青雲之上以解天下之倒懸而岀入三年始為武¶
進宰噫非朋友之過乎嘗試論之曰才不才在我¶
用不用在時道之所存其人乃貴功名寵禄何足¶
<pb:KR4d0001_SBCK_019-6b>¶
算哉苟澤及於民教&KR0013;於物則百里之廣千室之¶
富斯可矣與夫楊孟之徒坎軻閭巷垂空言於後¶
世者不猶愈乎行矣龔生苟有良田何憂晚&KR0010;贈¶
言之要其過此乎¶
　　　　送劉生序¶
彭城劉生為南畿令天官侍郎昌黎公作序以送¶
盛稱故歴陽宰楊貟外光儒之為政以朂之鉉與¶
楊君有姻深知其内行君清簡仁愛心無適莫自¶
妻子僕妾及家族吏民接之無親踈之隔求之於¶
形骸之外盖真純之氣充而感召之&KR0063;逺民之好¶
<pb:KR4d0001_SBCK_019-7a>¶
競者皆相與言曰衆若嚚訟必撓吾貟外矣嗚呼¶
其古人乎今劉生才俊於楊學優於楊&KR0026;其政績¶
等然生猶有耿介不平之氣&KR0026;吏部之朂子與予¶
之贈言蓋為是也子其平心蔵用㳷然與道合在¶
古人上矣矧西山神仙之宅也旌陽其逺乎僕固¶
&KR0786;談生停驂已久故&KR0045;㩁以論之九月二十七日¶
中書舎人徐鉉序¶
　　　　游衛氏林亭序¶
建康西北十里所有迎擔湖水木清華魚鳥翔泳¶
昔晉元南渡壺&KR0308;交迓於斯今中興建都人烟&KR0808;¶
<pb:KR4d0001_SBCK_019-7b>¶
比於是其間百&KR0341;之地宫率衛君澣水之所也前¶
有方塘曲沼之勝後有鮮原峻嶺之竒表以虚堂¶
累榭飾以怪石珍木悦目之賞充牣其中待賔之¶
具無求於外庻子王君諭徳蕭君賛善孫君與上¶
臺僚甞游焉賢衛君也陶陶孟夏杲杲初日虚幌¶
始闢清風颯然班荆䕃松琴奕詩酒登䧏靡迆闚¶
臨駘蕩熈熈然不知世之與我之為異矣差夫天¶
生萬物貴適其性君子有屈身以利物後已而先¶
人或行道以致時交或効智以濟世用斯有貴乎¶
自適者也朝市丘壑君得中道焉下雍道汙智劣¶
<pb:KR4d0001_SBCK_019-8a>¶
無益於事山資弗給歸計未&KR0025;每尋幽選勝何逺¶
不屇一踐兹境杳然忘歸凡我同游皆為智者徴¶
文紀事其有意乎壬子&KR0010;夏五月祠部郎中知制¶
誥徐鉉躊躇嘅嘆之所作也¶
徐公文集&KR0195;第十九¶
<pb:KR4d0001_SBCK_019-8b>¶
