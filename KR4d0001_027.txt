# -*- mode: mandoku-view -*-
#+TITLE: 騎省集
#+DATE: 2015-09-23 10:19:06
#+PROPERTY: JUAN 27


　　洪州西山翠巖廣化院故澄源禪師碑銘<md:KR4d0001_SBCK_027-1b>¶聖人設敎賢者學之有能極深研幾剖疑析滯不¶背本
以矯激不沿波而流宕世人宗仰時君褒異¶斯可以為
君子矣禪師名無殷姓呉氏閩連江人也¶昔泰伯獲讓
肇啟南藩至德所及流光百代子孫¶蕃衍呉越為多至
<pb:KR4d0001_WYG_027-1b>
今為著姓焉累世隠德鄉曲推¶重道氣鍾粹而生禪師
幼異常童不染俗態年七¶歳從晉安雪峰真覺禪師出
家二十詣開元寺受¶度真覺之道見重於時禪師黙識
微言盡得要旨¶而復博考往行幽尋勝迹江浙諸郡靡
不經游先¶達推稱後生請益結轍連袂虚往實歸禪師
以道<md:KR4d0001_SBCK_027-2a>¶貴沖用性復虚静所止之處學徒甫千人輒復捨¶
去晚歳止廬陵之禾山其名益彰季唐先主召見¶之特
加禮遇俾居廣陵之祥光院嗣君踐阼優禮¶有加賜號
<pb:KR4d0001_WYG_027-2a>
澄源禪師命移處豫章之上藍西山之¶翠巖院是皆郡
邑之勝㮣髙人之游集自非密行¶淳德不能鎮服羣情
我迭居之綽有餘裕雖身在¶巖谷而恩注帷扆存省問
遺使者相望享壽七十¶有七建隆元年春二月五日終
於翠巖院甘露被¶樹數日不晞皓鶴盤空三周而去門
弟子用西域¶之禮葬於院之巽隅封於其上恩旨褒飾
名其丘<md:KR4d0001_SBCK_027-2b>¶曰大醫道俗孺慕㑹其葬者萬數鉉也趣捨異
術¶聲塵致暌於時釋氏方盛師門互啟嘗侍嗣君宴¶語
<pb:KR4d0001_WYG_027-2b>
従容上言曰古稱千里一賢猶比肩也今號長¶老者十
數無乃多乎嗣君深以為言因曰惟澄源¶禪師其殆庶
乎無幾何以家門情禮請告至山㑹師¶已没曕仰遺像
參迹行事乃信名不虚得亦表君¶之知臣今来京都復
與師弟子鍳琮相遇琮師志¶性端慤修習精勤肅奉成
規博綜衆藝慈恵救物¶時人稱之明詔賜號慧覺大師
錫以紫服朝恩洽¶於累世實敎門之榮觀也於時禪師
委順三十年<md:KR4d0001_SBCK_027-3a>¶矣琮也思廣銘頌庶永遺風以鉉嘗學舊
<pb:KR4d0001_WYG_027-3a>
史見求¶直筆若夫褒善稱伐翰墨攸先載瞻西山實寄
松¶檟敢抽祕思以告九原其銘曰¶
芁芁東越武夷之區時生異人與古為徒禪師出¶焉俊
邁且都顯顯南楚西山作鎮真靈所宅敎法¶斯振禪師
居之允矣令聞道無不在法非可名理¶超言象俗仰風
聲豐碑載勒勝氣長生猗嗟来者¶用此為程¶
　　大宋舒州龍門山乾明禪院碑銘
山岳極天莫雄於灊霍川瀆紀地莫靈於江淮䃲<md:KR4d0001_SBCK_027-3b>¶礴縈
<pb:KR4d0001_WYG_027-3b>
帶中畫郡國幅員數千里舒皖居其陽真聖¶之所躔次
景福之所興作必有髙士来闢妙門以¶導精粹之氣以
恢淳和之俗則龍門山乾明禪院¶所以建也是山東去
郡九十里蓋灊岳之一峰山¶有龍井郡人雩禜之所靈
應昭晳因以名焉深巖¶洞岫風雲之所蓄泄湧泉清池
璿碧之所隠見凉¶飇爽氣五月可以披裘修竹茂林四
時未嘗易葉¶游方之士至輒忘歸有曉遵禪師者家本
宜春幼¶捐俗累従師訪道歴抵湘沅探幽洞㣲得聖人
<pb:KR4d0001_WYG_027-4a>
之¶宗旨清心錬行踵前作之風聲向道之徒靡不宗<md:KR4d0001_SBCK_027-4a>¶仰
乾德五載始来此山顧曕林泉有懐棲息邑人¶宋仁瑗
輟其隴畝以奉宴居面壑臨流誅茅穿徑¶逺擬關令草
棲之觀近同焦光蝸牛之廬歳計有¶餘善言来應廬江
人侯霸大施資賄以奉經營數¶年之間蔚然崇構複廟
重屋𤨏忩洞户藻以丹雘¶駢以璧璫所以重威神也黌
堂講肆踈楹髙坐皓¶壁月皎層軒霞舒所以敷道義也
前則端闈瞰野¶旁則修廊納階㕑廩充牣屋室安閒閟
<pb:KR4d0001_WYG_027-4b>
經籍於巖¶房息徒侣於奥寢棟宇延袤凡二百區蓋精
誠之¶所慿實邑里之勝槩也<md:KR4d0001_SBCK_027-4b>¶今上嗣統像法大興禪師
徒步神京對揚雲陛恩¶旨嘉賞賜號曰乾明禪院華題
鳯篆降自慶霄聖¶日天光煥乎幽谷夫道之行也時與
地并斯郡山¶水竒絶動植茂遂民情淳朴聖迹回環非
明主至¶仁不能恢清淨之敎非禪師密行不能化畏壘
之¶民示之以精修祐之以戩榖變魯至道夫何逺哉¶鉉
頃歳謫居此地思過三載閭里之見待也厚風¶物之惬
<pb:KR4d0001_WYG_027-5a>
志也深𡨕得喪之懐無憔悴之色及今三¶紀未嘗忘諸
㑹禪師狀肇興之由圖不朽之作受¶簡秉筆欣然紀焉
銘曰<md:KR4d0001_SBCK_027-5a>¶敎必有象待時而行道無不在因地而靈灊岳穹¶崇皖
川清泠欝欝佳氣宜為福庭有美遵師為人¶由己人應
物感風行艮止闢此崇薄化為金地雲¶構中開靈光四
起君恩啟煥真聖回翔劉雷永逺¶接軫齊芳𤣥符靡測
福應無方刋兹樂石用配無¶疆
<pb:KR4d0001_WYG_027-5b>
　　大宋故天雄軍節度行軍司馬易府君¶神道碑(并/序)¶
府君諱文贇字廣美豫章髙安人也在昔有晉舂¶陵令
雖位不充盡忠以亡身祚流子孫繁衍荆楚<md:KR4d0001_SBCK_027-5b>¶其世禄種
德則故老家牒詳焉曾祖暇祖崇皆不¶仕妣鄒氏追封
范陽縣太君從子貴也君符彩爽¶邁質性深沈少時遭
有呉功臣劉公信節制¶豫章訓兵選士聞君名而召之
君謂所親曰大丈¶夫當立功立事以大家門吾聞劉公
剛毅倜儻有¶英雄之量必能申吾用也乃杖䇿従之甚
<pb:KR4d0001_WYG_027-6a>
見器重¶委以禦侮授之親兵出為爪牙入參侍直外捍
封¶略中清冦攘十年之間遂升右職劉公物故唐室¶中
興君於是䇿名周行入典離衛於時戎事甫定<md:KR4d0001_SBCK_027-6a>¶國容載
穆君止於拊循士衆恭守官常時其寒燠¶均其勞逸勤
毖徼道㢘察何留不矜出位之思甚¶得為將之體自天
威軍禆將累遷至左右天威軍¶都虞候自檢校右常侍
至檢校太保及淮甸俶優¶都邑震驚以君為雄州刺史
充建武軍使其理所¶即廣陵之天長縣也據衝要之地
<pb:KR4d0001_WYG_027-6b>
有士民之衆綏¶懐訓練其俗用和會周世宗親總六師
志平江右¶於是濠泗擕叛揚楚摧陷君城小援絶堅守
累旬¶世宗使降將郭廷謂臨城招諭君曰棄命以苟生¶
不義勦民以全名不仁吾處中道而已乃間道表<md:KR4d0001_SBCK_027-6b>¶於本
朝偹陳形勢且論逺慮還旨嘉納諭以割地¶之謀君即
開城請罪世宗慰勞數四錫賚加等即¶授衡州刺史封
太原縣子充天雄軍節度行軍司¶馬皇宋啟運優奬有
加改道州刺史進爵為侯君¶以及絳老之年有卻克之
<pb:KR4d0001_WYG_027-7a>
疾表求致仕優詔不許勤¶懇固請聴歸臨淮郡私第春
秋七十有五開寶元¶年秋七月考終命三年九月葬於
盱眙縣義和鄉¶西嵩里北團山禮也夫人㑹稽縣君謝
氏亦江左¶之冠族作合君子克昭令儀箴管之勤夙彰
於婦¶德湯沐之邑晩従於夫貴訓導諸子備全義方鍾<md:KR4d0001_SBCK_027-7a>¶蓬首之痛哀而知禮受髙堂之養嚴而有慈春秋¶七十
有六太平興國二年七月終於臨淮私第¶某年月日合
祔焉禮也有子五人曰延貴延祚延¶壽延義並克荷先
<pb:KR4d0001_WYG_027-7b>
業勤修令名或參藩郡或幹内¶職皆先夫人而没唯第
四子延慶獨稟粹和服膺¶儒敎孝悌之至稱於州閭承
顔先意侔曾閔之行¶居喪過哀有二連之風廬墓絶漿
義感生植嘉木¶連理玉芝成葉逺近聞之莫不驚嘆由
是自前臨¶淮令拜大理丞及夫人卜𦵏違制臨赴為有
司所¶劾有詔勿問聽解秩家居惟府君之生也臨戎以<md:KR4d0001_SBCK_027-7b>¶恩信理民以慈恵事君全其節處身由其道故垂¶此家
法推為慶門是生孝子以永世祀美矣哉鉉¶聞風而悦
<pb:KR4d0001_WYG_027-8a>
之故勒於神道其辭曰¶
於惟易氏忠義之門德厚流光顯於後昆後昆之¶賢生
我府君體道自居壯圖不羣輟耕永歎負羽¶從軍赳赳
和門勇節斯設静則嚴重動則奮發臨¶難忘私處危全
節名遂身泰考終無闕芁芁泗州¶永閟佳城哀哀孝子
載感坤靈君恩賁寵樂石刋¶銘百代之下常流淑聲¶
　　故唐大理司直鄂州漢陽令贈衛尉少<md:KR4d0001_SBCK_027-8a>¶卿樊君神
　　　道碑
<pb:KR4d0001_WYG_027-8b>
公諱潜字仲明京兆萬年人也昔者虞仲垂孫謀¶之慶
肇啟我封山甫昭補職之勤實大吾族或則¶游聖門而
稱達者或則冠仙籍而號真人豐沛功¶臣經營於大業
南陽外戚佐佑於中興傳祀百世¶流光萬國而我之占
籍世茂西京樊川之居抗衡¶韋杜曾祖澄以七世同爨
孝德升聞大中制恩特¶加旌表峩峩石闕至今存焉祖
偁濮州司户參軍¶考諭光化中補池州至德令時天下
已亂因家池¶陽終潤州金壇令公中和禀粹形器夙成
<pb:KR4d0001_WYG_027-9a>
好學之<md:KR4d0001_SBCK_027-8b>¶勤本由天賦至孝之性不墜家聲始及弱冠併
違¶怙恃絶漿泣血哀感州閭負土成墳終喪廬墓言¶子
道者以為美談於時唐祚淪胥宗室稱制江淮¶之地不
失舊章公以射䇿髙等補潤州丹陽尉試¶吏之課書考
為優廬陵之民古稱多訟加以畝籍¶違制亂獄滋豐守
臣上言求拯其弊有命擇堪其¶事者聞公之能因而命
之公既至乃相五土之沃¶瘠察人家之衆寡采古之制
酌今之宜創為新規¶衆皆悦服而復出械繫之囚窮兩
<pb:KR4d0001_WYG_027-9b>
造之辭雪當死¶者數十人使還議賞增秩進等遷壽州
壽春縣主<md:KR4d0001_SBCK_027-9a>¶簿既而廬陵之政日理南楚之人聳觀乆之
以公¶為光州光山縣令加大理評事猶以前效也於時¶
南北分裂縣臨敵境有爭桑之女多探丸之吏比¶閭之
衆罕嘗寜居公於是糾集義勇扼守要害推¶以恩信濟
之强明三載之中一邑用乂遷池州石¶埭令縣有大姓
侵撓細民歳比不登俗乃重困公¶繩之以法董之以威
豪右震悚相與逃匿於是啟¶請出官粟以賑乏絶省力
<pb:KR4d0001_WYG_027-10a>
役以濟農功慈撫仁薫¶視之如子歳豐俗阜政用大成
就加大理司直旌¶能政也秩滿遷鄂州漢陽令未幾遇
疾壬子歳某<md:KR4d0001_SBCK_027-9b>¶月日終於縣之正寢享年五十有七以丙
辰歳某¶月日𦵏於池州貴池縣永泰鄉保静里之原禮
也¶夫人王氏鴻臚卿滔之女軒冕之族閨房之秀室¶家
垂訓恵問風行長子若訥不事王侯自全髙尚¶次子知
古才藝畢給際㑹昌朝踐歴臺省交修繁¶劇今為右諫
議大夫河北轉運使揚名之業方茂¶顯親之數遂優公
<pb:KR4d0001_WYG_027-10b>
累贈秘書丞户部貟外郎衛尉¶少卿夫人封瑯琊縣太
君惟公生而岐嶷長而學¶問窮九經之奥旨綜百氏之
㣲言率是古道施於¶為政行之以直守之以㢘事親以
孝飭躬以禮士<md:KR4d0001_SBCK_027-10a>¶元之器命屈於生前臧孫之忠慶貽於
身後君恩¶飾壤世禄傳家咸京之舊表未堙秋浦之豐
碑復¶立俗有遺愛吾無愧辭其銘曰¶
南山崇崇樊川溶溶翦商之烈補衮之功百代之¶後流
光不窮爰有孝德克誕我公猗歟我公顯允¶君子投此
<pb:KR4d0001_WYG_027-11a>
利刃行於百里有恵於民何必貴仕垂¶慶於後何必在
已慶霄之澤自葉流根殁垂中佃¶生駕魚軒二子殊志
俱大在門僾僾愚谷英英諫¶垣九峯之下貴池之口覆
斧馬鬛金雞玉狗民即¶桐鄉碑如峴首江水長流令名
同乆<md:KR4d0001_SBCK_027-10b>¶　　洪州豐城縣李司空廟碑文¶
先王之制以勞定國以死勤事皆得祀之然則非¶適幽
洞靈之士有驚愚顯俗之迹亦不能臻此也¶李君諱承
<pb:KR4d0001_WYG_027-11b>
鼐字大用其先隴西人中葉因官遂家¶上黨先君諱神
福避亂擇主来適維揚於時唐室¶崩離諸侯角逐呉武
王奮桓文之舉我先君效開¶張之用摧兇略地所向無
前功加於時慶鍾於後¶終淮南節度副使鄂郡招討使
君即招討長子也¶幼而爽俊長而雄勇年始志學即従
義旗善撫士¶卒生知韜略厲若鷹隼疾如風電時稱虎
子敵畏<md:KR4d0001_SBCK_027-11a>¶馬兒以功累檢校左右僕射為横衝禆將天祐
丙¶寅歳従招討使秦裴平豫章叙功為最新附之地¶屬
<pb:KR4d0001_WYG_027-12a>
郡未賔明年命君領偏師平餘盗戈船先進羣¶帥後期
山越霧集漢矢且盡同𤣥𡨕之没若桂畿¶之沈享年二
十有三諸將嗣事逋穢克清迎君之¶喪窆於洪州豐城
縣揚子洲惟君夙齡挺秀盡忠¶死節識與不識雜然推
竒而英靈肸蠁若在左右¶如鄭人之驚伯有類呉俗之
畏子文於是耆艾相¶率啟求立祠於墓側公議僉允因
贈司空水旱禱¶祈無不即應州境頻歳豐穰湍瀨無虞
疾癘<md:KR4d0001_SBCK_027-11b>¶不作鄉祚而君之家門亦康寧蕃衍焉及今七十
<pb:KR4d0001_WYG_027-12b>
年矣¶雖神道恍惚不可偹論而忠誠報應良足為勸猶¶
恐年世綿邈流俗失傳或見猱於越巫將受譏於¶淫祀
嫡孫仁昭願以事實勒於貞珉鉉素與君諸¶子游復連
姻戚披文相質所不獲辭初君之長弟¶諱承鼎為呉王
之愛壻故國人咸謂君為伯氏而¶忘其官稱焉今用明
白之銘曰¶
嗚呼李君勇且有仁生殉國難没為明神南楚之¶郊章
江之濵祠堂奕奕像設侁侁薦信以時降祐¶於民龍泉
<pb:KR4d0001_WYG_027-13a>
太阿校靈比珍衝斗之氣終天不淪<md:KR4d0001_SBCK_027-12a>¶　　洪州道正倪君碣¶
君諱少通字子明其先千乗人也末葉避地徙居¶巴陵
灌洞庭之餘波襲九嶷之秀氣儒風繼世貞¶節自持垂
慶炳靈先才是出君風骨秀整襟懐坦¶夷幼挺髙情即
依道楗弱冠遐舉来游九江悦廬¶阜之名區得董君之
故址種杏之地榛莽森如慨¶然永懐誓復靈構誅茅築
室練行修身闇然而彰¶千里斯應於時唐運告謝宋宗
<pb:KR4d0001_WYG_027-13b>
代興江左被𤣥元¶之風二葉恢清淨之敎君以清心苦
節升聞於朝¶癸丑歳賜錢三百萬即所居建太一之觀
於是疏<md:KR4d0001_SBCK_027-12b>¶鑿舊址草創新規悦以子来成之勿亟十有餘
歳¶清宫煥然凡建四殿五堂重門兩序内外棟宇總¶百
三十區像設儀衞莫不稱是力闢汙莱為良田¶者五百
畝而飯賢之費有餘手植杉松成茂林者¶千餘根而甘
露之祥再降由是牧守嘉尚道俗依¶歸為本州道正乃
知太乙觀事享壽九十有一體¶力康壯淳化元年秋八
<pb:KR4d0001_WYG_027-14a>
月八日子時怡然而化容¶貌如生初君自擇𦵏地於蓮
花峯下即以二年春¶正月窆焉君性質沖淡不耀其光
表率敎門正身¶而已喜賦詠善鼓琴龍鳯之形皆由手
製山水之<md:KR4d0001_SBCK_027-13a>¶操自洽天和所居之觀俯邇城郭登山之客
必先¶造焉君將迎接待髙卑如一絶迹市朝成樂林泉¶
六十餘年慎終如始門人弟子先以慈孝為訓有¶若李
延照蔣守龍等近四十餘人皆以孝行為時¶所稱親弟
德規同學弟謝又能等叶力同心共復¶靈迹並先早世
<pb:KR4d0001_WYG_027-14b>
今謝君弟子王省昻嗣膺道任師¶孫錢知素繼知太乙
觀事師門之盛論者美之鉉¶頃歳扈従南巡與師欵接
旬日傾蓋之分有如素¶交錢君以論譔見求不當為讓
其銘曰¶
太乙董君上帝之賔遺方眇邈奮迹荆榛倪師慷<md:KR4d0001_SBCK_027-13b>¶慨復
来清慶種杏之地林光再新異世神交豈其¶後身𡨕升
自逺代劍非淪瞻言華表誰見千春刋¶盟翠琰道契攸
親
<pb:KR4d0001_WYG_027-15a>
　
　
　
　
　
　
　
　
<pb:KR4d0001_WYG_027-15b>
　
　
　
　
　
　
　
　騎省集巻二十七¶
<md:KR4d0001_SBCK_028-1a>¶
<pb:KR4d0001_WYG_028-1a>
欽定四庫全書
　騎省集巻二十八¶
　　　　　　　　　　　　　宋　徐鉉¶　撰
