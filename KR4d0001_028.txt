# -*- mode: mandoku-view; -*-
#+TITLE: 徐公文集
#+DATE: 2015-09-11 08:39:17.872180
#+PROPERTY: ID KR4d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0253-028徐公文集-卷第二十八.
<pb:KR4d0001_SBCK_028-1a>¶
徐公文集卷第二十八¶
　　　　　　　東　海　徐◍◍◍鉉¶
　　泗州重&KR0113;文宣王廟記¶
　　邢州紫極宫老君殿記¶
　　洪州華山胡氏書堂記¶
　　江州新建尚書白公祠堂記¶
　　洪州始豊山興玄觀記¶
　　金陵寂樂塔院故玄寂禅師影堂記¶
　　撫州永安禅院記¶
　　潤州甘露寺新建舎利塔記¶
<pb:KR4d0001_SBCK_028-1b>¶
　　重建宓子賤碑隂記¶
　　邠州定平縣傳燈禅院記¶
　　　　泗州重脩文宣王廟記¶
昔我先聖有周公之才無文王之時故憲章其道¶
以垂萬世精神㝠𢍆夕則夢之是知千載旦暮蓋¶
其道同也自時以䧏鴻儒碩生敷暢微言佐佑大¶
化專一之志通于神明咸夢宣尼以著名實斯文¶
間作來者不誣國家彰灼神功在宥天下禮樂刑¶
政舉百王之中典謨訓誥用三代之式文學之士¶
靡然向風臨淮徐君名某字某弱而好學壮而有¶
<pb:KR4d0001_SBCK_028-2a>¶
　立行敦乎族黨名聞於州閭修辭立誠躬儒者之¶
　業博施濟衆秉義士之規隨計春官𠕅不中選㑹¶
　長子宗孟郡亦舉秀才君以為名不可多取即欲¶
　退而求志無何夢游淮上倐有淪胥之厄衆君子¶
　拯之而置于宣聖之堂儼然逢掖之容若奉緇帷¶
　之㑹寤而神&KR0717;益用兢懐聞者竒之勉以　上明¶
　年春冕旒臨御親較羣才崇朝之間父子俱㨗蓋¶
　古今未之有也君歎曰¶
　天子廣孤平之路杜請謁之門先聖知之是有敦¶
　勉斯實至徳感召鄙何有焉思欲昭荅靈心丕顯¶
<pb:KR4d0001_SBCK_028-2b>¶
　玄貺惟兹泗上雄視百城學校之制我不在後王¶
　業伊始天下&KR0004;平舟車輻湊之都郵𫝊旁午之地¶
　&KR0022;君丞&KR0122;日不睱給弦誦之所窺户閴然君白于¶
　公府願補闕政於是出家積鳩國工即舊謀新瞻¶
　星揆日乃建路寝乃立&KR0063;門闢講論之堂設東西¶
　之序廣袤合度奢儉中規像設増嚴繪素加煥凡¶
　𥙊器制度皆圗於垣墉俾夫觀藝之徒横經之侣¶
　居今識古虗往實歸三代之風由斯而致也録事¶
　叅軍張君濬綱紀之任夙夜惟寅嘗與同僚及斯¶
　而歎曰¶
<pb:KR4d0001_SBCK_028-3a>¶
　振舉廢闕公力未遑當屬於好事君子非徐君不¶
　&KR0014;也及兹締(今上/御名)如宿𢍆焉是知善人之言㒺弗響¶
　荅夫聖人之教也與天地常在將隂陽並運恍惚¶
　玄&KR0063;昧者不知今徐君服之而成大名感之而臻¶
　介福咨爾後學可不勉歟金石之銘其無媿已于¶
　時歳次乙酉雍熈二年秋七月記¶
　　　　　邢州紫極宫老君殿記¶
　昔者老君伯陽憫大道之既隠傷周室之既微以¶
　為清浄無為道之本也非建言不&KR0014;盡其意安上¶
　治民道之用也非設教不&KR0014;永其成乃著書于函¶
<pb:KR4d0001_SBCK_028-3b>¶
　關以明清心之要授禮于仲尼以&KR0271;垂世之統繇¶
　是教義之被于民如造化之漸于物賢者識其大¶
　不賢者識其小出入𢧐國經厯薄俗君君臣臣父¶
　父子子民到于今受其賜則二聖人是賴焉故並¶
　享明祀格于㝢縣雖百世不&KR0014;易也邢州紫極宫¶
　者唐&KR0271;元中所立老君像則&KR0355;玉石以為之真靈¶
　所慿功用殊絶睟容竒表儼然若存瞻仰之徒莫¶
　不増肅王室剥亂郡國崩離三晉之郊戎馬孔&KR0068;¶
　崇堂隳落乃移像于北極殿之西偏数十年間不¶
　絶如線皇宋&KR0574;運百度惟貞道風載&KR0045;眞侣咸萃¶
<pb:KR4d0001_SBCK_028-4a>¶
　萃女道士陳體元江左右族夙挺玄符不従象服¶
　之華自結&KR0235;羅之誓勤行匪&KR0520;眞氣日滋乙亥&KR0010;¶
　伯氏従宦將之俱至㟪&KR1394;知化汗漫與期郡守賢¶
　之授以宫任亦既涖止慨然永懐嗟崇(今上/御名)之傾穨¶
　歎尊位之蹂雜程工度費即舊謀新知州事叚公¶
　思恭仙𣲖分源諫垣舊徳嘉其偉志𦔳以俸金郡¶
　僚而下歡然風靡即宫之　序建老君殿三間材¶
　用必良工藝必精廣衺中規奢儉合度旭景昇而¶
　丹彩煥清風襲而爽氣生肅然仙都復覩靈境粤¶
　某年月奉玉像而處焉霓衣致䖍羽蓋成列几筵¶
<pb:KR4d0001_SBCK_028-4b>¶
　嚴肅香燭苾芬鐘磬咸和煙雲改色非至誠感召¶
　孰&KR0014;臻此者乎練師之家弈葉従公清白垂訓仲¶
　兄前鹿邑令省躬秉直忤俗退而居貞季兄邢州¶
　書記長参學古入官和以接物積善之家宜生仙¶
　才鉉知二君&KR0010;乆故羙其事而紀于石某年十二¶
　月二日記¶
　　　　　洪州華山胡氏書堂記¶
　士君子承積善之慶服聖人之道治身修心義之¶
　本也風行于家徳之充也教被于俗仁之周也疇¶
　克具舉吾其與之豫章屬邑世雲舊里山水特秀¶
<pb:KR4d0001_SBCK_028-5a>¶
　英靈所𨇠安定胡君籍于是君名仲堯字光輔弈¶
　葉儒學蝉聨簮&KR0807;曽門標舉煥列宿之華祖徳韜¶
　映戢少微之耀至于我先人少好左氏春秋之學¶
　研幾索隠儒者宗焉及君之長克揚其業言斯出¶
　矣身則踐之揖譲周旋之儀孝友姻睦之行修乎¶
　閨門之内形于羣従之間少長有禮絲麻同㸑鄉¶
　黨率義人無間言然君以為上古之風可以馴致¶
　由六&KR0052;之㫖可以化成也乃即别墅華林山陽玄¶
　秀峯下(今上/御名)書堂焉築室百區聚書五千卷子弟及¶
　逺方之士肄學者常數十人&KR0010;時討論講席無絶¶
<pb:KR4d0001_SBCK_028-5b>¶
　又以為學者常存神閒曠之地游目清虗之境然¶
　後粹和内充道徳來&KR0063;于是列植松竹間以葩華¶
　涌泉清池環流于其間虗亭菌閣𪔂峙于其上處¶
　者無斁游者忘歸蘭亭石室不&KR0014;加也又案圖牒¶
　云昔陶丘公李八百皆修道于此是知人境相得¶
　其道乃光勤而行之古猶今也鉉欽義其事道阻¶
　且躋故述斯文以垂不朽年月日記¶
　　　　　洪州新建尚書白公祠堂之記¶
　大丈夫處厚居實據徳依仁豈徒㓗身將以濟世¶
　故著于事業𤼵于文詞而後功績宣焉聲名立焉¶
<pb:KR4d0001_SBCK_028-6a>¶
蓋有其實者必有其名是以君子恥𣳚世而名不¶
聞也若乃格于穹壌漸於蠻夷大則蔵於金匱石¶
室之書細則誦於婦女稚孺之口則古今以来彰¶
灼悠久未有如白樂天者不其異乎故神明相之¶
攸居不傾&KR0058;&KR2150;懐之餘風不泯士大夫神交道親¶
若旦暮焉㝷陽古郡昔公謫宦之所綿祀二百市¶
朝屢變而司馬聴事之室巋然獨存斯益異矣聖¶
運光啓崇古尚文三代之風傳逺萬里禮部&KR0048;中¶
江南轉運使張去華述職按部幸來是&KR0022;弭莭城¶
闉攝齊堂奥以爲先賢所舎邑里具瞻與夫元規¶
<pb:KR4d0001_SBCK_028-6b>¶
　之樓恵逺之社崇飾祗薦我何後焉太子中允知¶
　州事梁君翊賛善大夫通判州事維君彧叶規同¶
　心相視莫逆政有餘&KR0073;府多羡財即舊謀新創為¶
　祠宇傳冩廬山之遺像寘于北墉棟宇深嚴門序¶
　奥秘肅然廟貌想見其人凡游居之徒仰髙山聆¶
　遺韻薦誠觀藝結轍于斯禮不云乎禱祠古之卿¶
　士有益于人者&KR0026;樂天之文主諷刺垂教化窮理¶
　本逹物情後之學者服&KR0574;研精則去聖何逺其為¶
　益也不亦多乎尸而祝之固其冝矣某昔逰廬岳¶
　𫉬拜儀形今塵&KR0016;省遥聞締(今上/御名)喜儒宗之不墜嘉¶
<pb:KR4d0001_SBCK_028-7a>¶
　使者之得人故作斯文勒于貞石年月某記¶
　　　　　洪州始豊山興玄觀記¶
　聖人之言道無不在若乃域中歸其大萬物恃之¶
　生鴻化玄造無徳而&KR0091;已至于顯神道之敎挺方¶
　外之朝反之于身以固其本清心鍊氣保精嗇神¶
　飡霞茹芝脩用者殊規御風乗景㳺集者無方盖¶
　真階仙品之有差故洞天福地而區别竒篇所紀¶
　靈境可尋豫章始豊山者案圖諜第三十七之福¶
　地也爾其穹窿&KR0989;産干霄蔽日凌空瞰野之𫝑嶔¶
　崟窈窕蒸雲泄雨儲神宅怪之竒隂林修幹材用¶
<pb:KR4d0001_SBCK_028-7b>¶
　之所生也周飛湍激流利澤之所及者逺紫煙白¶
　霧隠映而紛霏靈風爽氣蕭寥而披靡醮享之數¶
　厯代相因爰有興元之觀是為薦誠之地土徳玄¶
　季三災迭興市朝&KR1049;遷堂(今上/御名)&KR0549;頓幾嘆遼城之鶴¶
　常栖楚幕之烏若夫真氣所慿神靈攸相物無終¶
　否道不逺人道士聶紫庭襲玉笥之地英追九仙¶
　之夙𢍆以勤行為志業以訪古為師資&KR0010;在玄&KR1102;¶
　來游此觀顧瞻祠宇慷慨傷懐徒侣敦請遂&KR0574;其¶
　任積行所&KR0063;至誠易通㳺居之人莫不信奉以為¶
　興作者古人之所慎因循者前哲之所宗足偹制¶
<pb:KR4d0001_SBCK_028-8a>¶
　度何必侈大於是&KR0024;其闕而葺其壊窒其𨻶而扶¶
　其傾集瓴甋塼埴之工加杇鏝丹雘之飾𤨏&KR0551;鏤¶
　檻朱户金鋪深沈靡迆虗明藻麗百年舊制一旦¶
　維新日就厥功十稔而已已不病於費人不知其¶
　勞用此脩真真其焉往又以方志漏略碑頌烟沈¶
　使夫來者何所宗仰謂余為好道者故求我以文¶
　是用直書以&KR0026;成績淳化元年夏六月記¶
　　　　　金陵寂樂塔院故玄寂禪師影堂記¶
　士有切問强記以脩其内和光退莭以晦其外而¶
　人自仰之名自歸之不知所以然而然見之於玄¶
<pb:KR4d0001_SBCK_028-8b>¶
　寂禪師矣師名澄玘姓陳氏畨禺人既生而孤天¶
　骨竒秀岐嶷之態有異常童常端居静念如學道¶
　者七&KR0010;復失所恃母臨終以託其姑曰此兒㓜有¶
　竒&KR0063;法當出家儻果斯願吾無恨矣年十一&KR0010;遂¶
　詣本郡從師十七&KR0010;韶州南華寺正度於是造詣¶
　先逹請益質疑厯游名山無逺弗届不違𩔖於顔¶
　子&KR0120;予同於&KR0114;商丁未&KR0010;來止舒州山谷寺徧閲¶
　經論師門之學無所不通然未嘗為人言也是時¶
　季唐二葉像法大興凡聚徒講學者所在奉之以¶
　為長老禅師狎狥鷗之志慕争席之風雖衆人與¶
<pb:KR4d0001_SBCK_028-9a>¶
　居而羣望自集道俗敦請抗志不従郡守周公因¶
　人之心封章上啓嗣君嘉賞以詔書命之周公延¶
　至郡齋親為𦤺禮師不得已乃攝齊即坐音詞宣¶
　朗寮吏屬目士庶咸歡還處精廬宴居如故丁已¶
　&KR0010;避難南渡止于廬山嗣君召致建康累徴乃至¶
　迭處名寺咸敷講席㤙禮優渥賜號玄寂禅師時¶
　之名流無不景仰至于誘進後學&KR0271;導真詮激厲¶
　憤悱皆得所欲乾徳五年冬十一月終于建康龍¶
　光禅院春秋六十有一後主遣中使護葬贈送甚¶
　優葬于都城東南隅鳯臺郷門人廬弟子廬于墓¶
<pb:KR4d0001_SBCK_028-9b>¶
　次誅茅(今上/御名)宇遂成道&KR0163;儼設靈儀式&KR0026;遺愛鉉頃¶
　自禁掖放逐舒庸閉關却掃不豫人事時游𤅬岳¶
　因獲(今上/御名)止容貌閒暇議論平淡言意相得有若舊¶
　交雖慙方外之期自叶忘形之𢍆一生一死已隔¶
　於當年谷変陵遷復悲於陳迹弟子嗣昭等永懐¶
　遺範願勒貞珉因述斯文申庶夙分年月日記¶
　　　　　撫州永安禅院記¶
　教之大者其行逺利之博者其報豊自三代已還¶
　百家並騖炎靈之後釋氏特𨺚經法之盛叅乎先¶
　聖祠宇之設廣於虞庠不知所以然而然非言象¶
<pb:KR4d0001_SBCK_028-10a>¶
　所及已撫州郡署之左一里而近有禅院焉乾符¶
　中署曰寳國天祐中改名永安方志失傳莫知肇¶
　興之始髙人迭處咸為宴坐之&KR0163;夫經像之所居¶
　苾馨之所薦必將據郡國之形勝襲川原之氣象¶
　斯郡也揔楚越之都㑹斯院也浸章汝之清流逸¶
　少康樂江左名士而墨池經臺介乎比閭麻姑南¶
　真丹臺上列而仙壇閑館峙乎封域閈閎相望鐘¶
　磬交音神靈之所依慿烟霞之所韜映爾其棟宇¶
　之状也則赫赫乎顕敞耽耽乎深嚴黼藻成文磨¶
　礱盡妙層樓對峙脩廊四通列講肆於崇堂安衆¶
<pb:KR4d0001_SBCK_028-10b>¶
　士於奥室動有擊䝉之益静有寕體之娱儲峙必¶
　豊器用必給四方學者至輙如歸考績程功則住¶
　持禅師義韜之力也韜公道學精詣慧心朗悟以¶
　濟衆為務以興教為懐少㳺名都歴訪先逹晚棲¶
　臨汝自闢師門甲申&KR0010;来詣京華褐衣請見對揚¶
　玉扆躬奉天言論難所及辭義響荅聖恩嘉矚贈¶
　以紫衣登門之徒莫不増肅韜公以斯院制度崇¶
　麗修奉精嚴金石闕如何以示後惠然見顧求我¶
　以文辤譲不獲因為之記年月日記¶
　　　　　&KR0243;州甘露寺新建舎利塔記¶
<pb:KR4d0001_SBCK_028-11a>¶
維皇宋二葉改元五祀潤州丹徒縣令王紀改築¶
縣牆掘地得石函驗其刻文梁大同五年道人法¶
序&KR0287;真身舎利於此函中銅龕一龕中銀合一合¶
中銀瓶二舎利七粒存焉而銅龕復有刻文則唐¶
貞觀十二年𠕅加營奉掌&KR0229;者張遇獲之以獻遇¶
也感貞&KR0063;之在已念妙道之可修因&KR0300;郡之慈雲¶
寺削髪為沙門易名閨真精心苦行誓復前迹廣¶
募衆施疇咨協心數年之間克果其願即以端拱¶
元年夏四月八日遷𦤺于郡之甘露寺東隅建浮¶
屠焉獻状而來求志其績粤¶
<pb:KR4d0001_SBCK_028-11b>¶
　聖人在上欽若靈心政無不脩神靡不舉玄貺交¶
　感坤元効珍用&KR0014;使幽&KR0287;之質煥然景彰騫崩之¶
　迹蔚然雲(今上/御名)然則澤及微隱福&KR0013;含生其可知也¶
　是郡也楊州之都㑹京口之重鎮六代之風流人¶
　物綜萃於斯三吴之山川林泉肈𤼵於此髙深自¶
　改氣象常存是寺也北固山之隂崖賛皇公之遺¶
　迹峥嶸飛閣廻闕凔江邐迤岩房周行數里植丨¶
　之作逺邇雲臻故真師因人之心相地之勝獲此¶
　空𨻶建兹崇封材用工&KR0229;必求善良規模制度必¶
　據經法其髙七十尺其周二十歩八隅&KR0631;玉五盞¶
<pb:KR4d0001_SBCK_028-12a>¶
凌霄冠星珠於觚稜海日先照圗雲氣於棼撩宿¶
霧常棲中嚴睟容肅然月滿旁績靈變煥若霞舒¶
㳺居之徒莫不&KR0091;歎愚嘗見釋氏子為此&KR0229;者多¶
矣如真師者其涉道也淺其居處也卑上無許史¶
之託下無猗陶之富𦔳苦莭以感物績微而著功¶
不慁民不愆素而能事以立亦可尚也故嘉而志¶
之端拱二年二月一日記¶
　　　　重建宓子賤碑隂記¶
單父縣宓子賤舊碑賈至文梁耿書天寳十年四¶
月四日栁載建始致於故縣北隅琴堂之上光化¶
<pb:KR4d0001_SBCK_028-12b>¶
　二年以縣為郡署縣令李知傑移理於今所碑亦¶
　隨徙措置不謹風雨所摧因折為數叚扶置垣墻¶
　之間及今八十年矣皇宋撫運書&KR0100;大同人文化¶
　成清静為理縣令毛君名庻㡬越自江左来撫斯¶
　民見賢思齊好古博雅以為宓子之化人猶不忘¶
　賈君之文人共&KR0091;賞若棄之而不修非所以訓民¶
　事神也於是再建𨺚碣重書舊詞以鉉嘗學篆籕¶
　見求運筆梁氏之迹本自非工仍為倒薤之𫝑非¶
　八書之正也而又字體譌俗文詞舛誤今以賈氏¶
　集校而正之逺擬秦李斯改為玉箸立於宓君之¶
<pb:KR4d0001_SBCK_028-13a>¶
　祠庭事之宜也以改作之意附于碑隂云太平興國¶
　五年正月二十日記¶
　　　　　邠州定平縣傳燈禪院記¶
　乾維巨屏寔曰邠郊其地險固其氣剛勁被宗周¶
　信厚之澤詠王業艱難之風是故人知徼福之方¶
　俗嚴慈氏之教精廬静宇隠轔相望定平縣傳燈¶
　禪院者帯位署之左方據郭邑之勝𫝑四面環其¶
　趾湮水盪其胷却𠋣崇岡爰標龍尾之號上冩寒¶
　澗仍有天河之&KR0091;藹爾鮮原&KR1273;然佳氣昔居唐室¶
　之季四海崩離中和四年有禅師従一者挺秀宗¶
<pb:KR4d0001_SBCK_028-13b>¶
　門従師臨海避難髙舉擇地遐征萬里而来稅駕¶
　於此相其爽塏有志盤桓羣心翕然𦔳成其事買¶
　地築室者咸集横&KR0052;跪&KR0130;者亦臻十年之間百堵¶
　斯建守官嘉尚請命于朝景福二年詔賜題署天¶
　光所及道譽彌髙一公化去弟子佐範克嗣其業¶
　範之弟子知信復繼其任守之以恪加之以勤感¶
　召益多法事增廣殿堂像設靡不荘嚴儲峙器用¶
　無乏供億而經典猶闕講誦弗聞以為居今識古¶
　者存乎書觀象得意者存乎言金匱石室之宏規¶
　名山京師之故事此而不務何以為&KR0014;乾徳四年¶
<pb:KR4d0001_SBCK_028-14a>¶
　秋肈啓精誠指期繕冩邑人石遷等聞風而悦叶¶
　比其謀日就月將惟力是視卷以緗秩貯之琅函¶
　邑人髙玘奉其家山以偹(今上/御名)室采伐之備夫&KR0229;未¶
　充俄而暴雨猥至山溜奔激屹然巨石自至院前¶
　取以給用宛𢍆心匠雖廬岳神運之殿石頭後渚¶
　之梁感通𡨕財符無以過也既而信公復𣳚以屬¶
　弟子令熈熈也遵行弗敢失墜而民非兆萬俗空¶
　猗陶漸以化之静以俟之二十許年猶未訖事㑹¶
　中使王君名素分𣙜筦之職督𨵿梁之征歸餘於¶
　終率𥸤衆力於是簡牘幾閣即日僝工俾下帷鑿¶
<pb:KR4d0001_SBCK_028-14b>¶
　壁者得肆其勤研精索隠者不愆其義真風無泯¶
　介福來臻繄髙士四世之勤垂本宗百代之憲宜¶
　其篆刻金石永示方来知余有好善之心專舊史¶
　之學求我是用直書于時&KR0010;次壬辰淳化三年春¶
　三月記¶
　徐公文集卷第二十八¶
