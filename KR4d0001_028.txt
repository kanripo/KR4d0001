# -*- mode: mandoku-view -*-
#+TITLE: 騎省集
#+DATE: 2015-09-23 10:19:06
#+PROPERTY: JUAN 28


　　泗州重修文宣王廟記¶
昔我先聖有周公之才無文王之時故憲章其道¶以垂
萬世精神𡨕契夕則夢之是知千載旦暮蓋¶其道同也
自時以降鴻儒碩生敷暢㣲言佐佑大¶化専一之志通
於神明咸夢宣尼以著名實斯文¶間作来者不誣國家
<pb:KR4d0001_WYG_028-1b>
彰灼神功在宥天下禮樂刑¶政舉百王之中典謨訓誥
用三代之式文學之士¶靡然向風臨淮徐君名某字某
弱而好學壯而有<md:KR4d0001_SBCK_028-2a>¶立行敦乎族黨名聞於州閭修辭立
誠躬儒者之¶業博施濟衆秉義士之規隨計春官再不
中選會¶長子宗孟郡亦舉秀才君以為名不可多取即
欲¶退而求志無何夢游淮上倐有淪胥之厄衆君子¶拯
之而置於宣聖之堂儼然逢掖之容若奉緇帷¶之會悟
而神聳益用兢懐閒者竒之勉以西上明¶年春冕旒臨
<pb:KR4d0001_WYG_028-2a>
御親較羣才崇朝之間父子俱捷蓋¶古今未之有也君
歎曰¶天子廣登進之路杜請謁之門先聖知之是有敦¶
勉斯實至德感兆鄙何有焉思欲昭答靈心正顯<md:KR4d0001_SBCK_028-2b>¶𤣥貺
惟兹泗上雄視百城學校之制義在不後王¶業伊始天
下初平舟車輻輳之都郵傳旁午之地¶邦君丞掾日不
暇給絃誦之所窺户閴然君白於¶府君願補闕政於是
出家積鳩國工即舊謀新瞻¶星揆日乃建路寢乃立應
門闢講論之堂設東西¶之序廣袤合度奢儉中規像設
<pb:KR4d0001_WYG_028-2b>
増嚴繪素加煥凡¶祭器制度皆圖於垣墉俾夫觀藝之
徒横經之侣¶居今識古虚往實歸三代之風由斯而致
也録事¶參軍張君濬綱紀之任夙夜惟寅嘗與同僚及
斯¶而歎曰<md:KR4d0001_SBCK_028-3a>¶振舉廢闕公力未遑倘屬於好事君子非徐
公不¶能也及兹締構如宿契焉是知善人之言罔弗響¶
答夫聖人之敎也與天地常在將隂陽並運恍惚¶𤣥應
昧者不知今徐君服之而成大名感之而臻¶介福咨爾
後學可不勉歟金石之銘其無愧已於¶時歳次乙酉雍
<pb:KR4d0001_WYG_028-3a>
熙二年秋七月記¶
　　邢州紫極宫老君殿記¶
昔者老君伯陽憫大道之既隠傷周室之既㣲以¶為清
凈無為道之本也非建言不能盡其意安上¶治民道之
用也非設敎不能永其成乃著書於函<md:KR4d0001_SBCK_028-3b>¶關以明清心之
要授禮於仲尼以開垂世之統由¶是敎義之被於民如
造化之漸於物賢者識其大¶不賢者識其小出入戰國
經歴薄俗君君臣臣父¶父子子民到於今受其賜則二
<pb:KR4d0001_WYG_028-3b>
聖人是賴焉故並¶享明祀格於㝢縣雖百世不能易也
邢州紫極宫¶者唐開元中所立老君像則琢玉石以為
之真靈¶所慿功用殊絶睟容竒表儼然若存瞻仰之徒
莫¶不增肅王室剥亂郡國崩離三晉之郊戎馬孔棘¶崇
堂隳落乃移像於北極殿之西偏數十年之間不¶絶如
綫皇宋膺運百度惟貞道風載陽真侣咸萃女道士陳
休元江左右族夙珮𤣥符不隨象服¶之華自結鳯羅之
誓勤行匪懈真氣日滋乙亥歳¶伯氏従宦將之俱至畏
<pb:KR4d0001_WYG_028-4a>
壘知化汗漫與斯郡守賢¶之授以宮任亦既莅止慨然
永懐嗟崇構之傾頽¶歎尊位之蹂雜程功度費即舊謀
新知州事段公¶思恭仙派分源諫垣舊德嘉其偉志助
以俸金郡¶僚而下歡然風靡即宫之西序建老君殿三
間材¶用必良工藝必精廣袤中規奢儉合度旭景升而¶
丹彩煥清風襲而爽氣生肅然仙都復覩靈境粤¶某年
月奉玉像而處焉霓衣致䖍羽蓋成列几筵<md:KR4d0001_SBCK_028-4b>¶嚴肅香燭
苾芬鐘磬咸和煙雲改色非至誠感召¶孰能臻此者乎
<pb:KR4d0001_WYG_028-4b>
鍊師之家奕葉従公清白垂訓仲¶兄前鹿邑令省躬秉
直忤俗退而貞居季兄邢州¶書記長參學古入官和以
接物積善之報宜生仙¶才鉉知二君歳乆故美其事而
紀於石某年十二¶月二日記¶
　　洪州華山胡氏書堂記¶
士君子承積善之慶服聖人之道治身修心義之¶本也
風行於家德之充也敎被於俗人之周也疇¶克具舉吾
其與之豫章屬邑世云舊里山水特秀<md:KR4d0001_SBCK_028-5a>¶英靈所躔安定
<pb:KR4d0001_WYG_028-5a>
胡君籍於是君名仲堯字光輔奕¶葉儒學蟬聯簮紱曽
門標舉煥列宿之華祖德韜¶映戢少微之耀至於我先
人少好左氏春秋之學¶研幾索隠儒者宗焉及君之長
克揚其業言斯出¶矣身則踐之揖讓周旋之儀孝友婣
睦之行修乎¶閨門之内形於羣從之間少長有禮絲麻
同爨鄉¶黨率義人無間然君以為上古之風可以馴致¶
由六經之旨可以化成也乃即别墅華林山陽𤣥¶秀峯
下構書堂焉築室百區聚書五千巻子弟及¶逺方之士
<pb:KR4d0001_WYG_028-5b>
従學者數千人歳時討論講習無絶<md:KR4d0001_SBCK_028-5b>¶又以為學者常存
神閒曠之地㳺目清虚之境然¶後椊和内充道徳来應
於是列植松竹間以葩華¶涌泉清池環流於其間虚亭
菌閤鼎峙於其上處¶者無斁游者忘歸蘭亭石室不能
加也又按圖牒¶云昔陶丘公李八百皆脩道於此是知
人境相得¶其道乃光勤而行之古猶今也鉉欽羨其事
道阻¶且躋故述斯文以垂不朽年月日記¶
　　洪州新建尚書白公祠堂記
<pb:KR4d0001_WYG_028-6a>
大丈夫處厚居實據德依仁豈徒潔身將以濟世¶故著
於事業發於文詞而後功績宣焉聲名立焉<md:KR4d0001_SBCK_028-6a>¶蓋有其實
者必有其名是以君子恥没世而名不¶聞也若乃格於
穹壤漸於蠻夷大則藏於金匱石¶室之書細則誦於婦
女稚孺之口則古今已来彰¶灼悠乆未有如白樂天者
不其異乎故神明相之¶攸居不傾黎甿懐之餘風不冺
士大夫神交道親¶若旦暮焉尋陽古郡昔君謫宦之所
綿祀二百市¶朝屢變而司馬聽事之室巋然獨存斯益
<pb:KR4d0001_WYG_028-6b>
異矣聖¶運光啟崇古尚文三代之風傳逺萬里禮部郎
中¶江南轉運使張去華述職按部聿来是邦弭節城¶闉
攝齊堂奥以為先賢所舍邑里具瞻與夫元規<md:KR4d0001_SBCK_028-6b>¶之樓恵
逺之社崇飾祇薦我何後焉太子中允知¶州事梁君翊
贊善大夫通判州事羅君彧皆叶規同¶心相視莫逆政
有餘裕府多羨財即舊謀新創為¶祠宇傳寫廬山之遺
像寘於北墉棟宇深嚴門序¶奥祕肅然廟貌想見其人
凡游居之徒仰髙山聆¶遺韻薦誠觀藝結轍於斯禮不
<pb:KR4d0001_WYG_028-7a>
云乎禱祀古之卿¶士有益於人者觀樂天之文主諷刺
垂敎化窮理¶本達物情後之學者服膺研精則去聖何
逺其為¶益也不亦多乎尸而祝之固其宜矣某昔游廬
岳¶獲拜儀形今居騎省遥聞締構喜儒宗之不墜嘉<md:KR4d0001_SBCK_028-7a>¶使
者之得人故作斯文勒於貞石年月日記¶
　　洪州始豐山興𤣥觀記¶
聖人之言道無不在若乃域中歸其大萬物恃之¶生鴻
化𤣥造無德而稱已至於顯神道之敎挺方¶外之衞反
<pb:KR4d0001_WYG_028-7b>
之於身以固其本清心錬氣保精嗇神¶餐霞茹芝修用
者殊軌御風乗景游集者無方蓋¶真階仙品之有差故
洞天福地而區别竒篇所紀¶靈境可尋豫章始豐山者
案圖牒第三十七之福¶地也爾其穹窿蹇産干霄蔽日
凌空瞰野之勢嶔¶崟窈窕蒸雲泄雨儲神宅怪之竒隂
林修幹材用<md:KR4d0001_SBCK_028-7b>¶之所生也周飛湍激流利澤之所及者逺
紫烟白¶霧隠映而紛霏靈風爽氣蕭寥而披靡醮享之
數¶歴代相因爰有興𤣥之觀是為薦誠之地土德云¶季
<pb:KR4d0001_WYG_028-8a>
三災遞興市朝貿遷堂構&KR0549;頓幾歎遼城之鶴¶常栖楚
幕之烏若夫真氣所慿神靈攸相物無終¶否道不逺人
道士聶紫庭襲玉笥之地英追九仙¶之夙契以勤行為
志業以倣古為師資歳在𤣥枵¶来㳺此觀顧瞻祠宇慷
慨傷懐徒侣敦請遂膺其¶任積行所應至誠易通游居
之人莫不信奉以為¶興作者古人之所慎因循者前哲
之所宗足偹制<md:KR4d0001_SBCK_028-8a>¶度何必侈大於是補其闕而葺其壊窒
其隙而扶¶其傾集瓴甋塼垣之工加圬墁丹雘之飾𤨏
<pb:KR4d0001_WYG_028-8b>
忩鏤¶檻朱户金鋪沈深靡迆虚明藻麗百年舊制一旦¶
維新日就厥功十稔而已已不病於費人不知其¶勞用
此修真真其焉往又以方志漏略碑頌堙沈¶使夫来者
何所宗仰謂余為好道者故求我以文¶是用直書以觀
成績淳化元年夏六月記¶
　　金陵寂樂塔院故𤣥寂禪師影堂記¶
士有切問强記以修其内和光退節以晦其外而¶人自
仰之名自歸之不知所以然而然見之於𤣥<md:KR4d0001_SBCK_028-8b>¶寂禪師矣
<pb:KR4d0001_WYG_028-9a>
師名澄圮姓陳氏畨禺人既生而孤天¶骨竒秀岐嶷之
態有異常童端居静念如學道¶者七歳復失所恃母臨
終以紀其始曰此兒幼有¶竒應法當出家倘果斯願吾
無恨矣年十一歳遂¶詣本郡従師十七歳韶州南華寺
正度於是造詣¶先達請益質疑歴游名山無逺弗屆不
違類於顔¶子起予同於小商丁未歳来止舒州山谷寺
徧閲¶經論師門之學無所不遵然未嘗為人言也是時¶
季唐二葉像法大興凡聚徒講學者所在奉之以¶為長
<pb:KR4d0001_WYG_028-9b>
老禪師徇狎鷗之志慕争席之風雖衆人與<md:KR4d0001_SBCK_028-9a>¶居而羣望
自集道俗敦請抗志不從郡守周公因¶人之心封章上
啟嗣君嘉賞以詔書命之周公延¶至郡齋親為致禮師
不得已乃攝齊即坐音詞爽¶朗寮吏屬目士庶咸歡還
處精廬燕居如故丁已¶歳避難南渡止於廬山嗣君召
致建康累徵乃至¶遍處名寺咸敷講席恩禮優渥賜號
𤣥寂禪師時¶之名流無不景仰至於誘進後學開導真
詮激厲¶憤悱皆得所欲乾德五年冬十一月終於建康
<pb:KR4d0001_WYG_028-10a>
龍¶光禪院春秋六十有一後主遣中使䕶𦵏贈送甚¶優
𦵏於都城東南隅鳯臺鄉門人弟子廬於墓<md:KR4d0001_SBCK_028-9b>¶次誅茅構
宇遂成道場儼然靈儀式觀遺愛鉉頃¶自禁掖放逐舒
庸閉關却掃不豫人事時游灊岳¶因獲覯止容貎閒暇
議論平淡言意相得有若舊¶交雖慙方外之期自叶忘
形之契一生一死已隔¶於當年谷變陵遷復悲於陳迹
弟子嗣昭等永懐¶遺範願勒貞珉因述斯文庶申夙分
某年月日記
<pb:KR4d0001_WYG_028-10b>
　　撫州永安禪院記¶
敎之大者其行逺利之博者其報豐自三代已還¶百家
並騖炎靈之後釋氏特隆經法之盛參乎先¶聖祠宇之
設廣於虞庠不知所以然而然非言像<md:KR4d0001_SBCK_028-10a>¶所及已撫州郡
署之左里而近有禪院焉乾符¶中署曰寶國天祐中改
名永安方志失傳莫知肇¶興之始髙人遞處咸為燕坐
之場夫經像之所居¶苾馨之所薦必將據郡國之形勝
襲川原之氣像¶斯郡也總楚越之都㑹斯院也浸章汝
<pb:KR4d0001_WYG_028-11a>
之清流逸¶少康樂江左名士而墨池經臺介乎比閭麻
姑南¶真丹臺上列而僊壇閒館峙乎封域閈閎相望鐘¶
磬交音神靈之所依慿烟霞之所韜映爾其棟宇¶之狀
也則赫赫乎顯敞眈眈乎深嚴黼藻成文磨¶礱盡妙層
樓對峙修廊四通列講肆於崇堂安衆<md:KR4d0001_SBCK_028-10b>¶士於奥室動有
擊䝉之益靜有寜體之娯儲峙必¶豐器用必給四方學
者至輒如歸考績程功則住¶持禪師義韜之力也韜公
道學精詣慧心明悟以¶濟衆為務以興敎為懐少㳺名
<pb:KR4d0001_WYG_028-11b>
都歴訪先達晩棲¶臨汝自闢師門甲申歳詣京華褐衣
請見對揚¶玉扆躬奉天言論難所及辭義響答聖恩加
矚賜¶以紫衣登門之徒莫不增肅韜公以斯院制度崇¶
麗修奉精嚴金石闕如何以示後恵然見顧求我¶以文
辭讓不獲因為之記年月日記¶
　　潤州甘露寺新建舍利塔記<md:KR4d0001_SBCK_028-11a>¶維皇宋二葉改元五祀潤州丹徒縣令王記改築¶縣墻
掘地得石函驗其刻文梁大同五年道人法¶序瘞真身
<pb:KR4d0001_WYG_028-12a>
舍利於此函中銅龕一龕中銀盒一盒¶中銀瓶二舍利
七粒存焉而銅龕復有刻文則唐¶貞觀十二年再加營
奉掌役者張遇獲之以獻遇¶也感真應之在已念妙道
之可修因投郡之慈雲¶寺削髮為沙門易名閨精心苦
行誓復前迹廣¶募衆施疇咨協心數年之間克果其願
即以端拱¶元年夏四月八日遷致於郡之甘露寺東隅
建浮¶屠焉獻狀而来求志其蹟粤<md:KR4d0001_SBCK_028-11b>¶聖人在上欽若靈心
政無不修神靡不舉𤣥貺交¶感坤元效珍用能使幽瘞
<pb:KR4d0001_WYG_028-12b>
之質煥然景彰騫崩之¶迹蔚然雲構然則澤及微隠福
被含生其可知也¶是郡也揚州之都會京口之重鎮六
代之風流人¶物綜萃於斯三呉之山川林泉肇發於此
髙深自¶改氣象常存是寺也北固山之隂崖贊皇公之
遺¶迹峥嶸飛閣逥闞滄江邐迤巖房周行數里浮屠¶之作
逺邇雲臻故真師因人之心相地之勝獲此¶空隙建兹
崇封材用工役必求善良規模制度必¶據經法其髙七
十尺其周二十步八隅瑩玉五盞<md:KR4d0001_SBCK_028-12a>¶凌霄冠星珠於觚稜
<pb:KR4d0001_WYG_028-13a>
旭日先照圖雲氣於棼橑宿¶霧常棲中嚴睟容肅然月
滿旁繢靈變煥若霞舒¶游居之徒莫不稱歎愚嘗見釋
氏子為此役者多¶矣如真師者其涉道也深其居處也
卑上無許史¶之託下無倚陶之助苦節以感物績微而
著功¶不慁民不愆素而能事以立亦可尚也故嘉而志¶
之端拱二年二月一日記¶
　　重建宓子賤碑隂記¶
單父縣宓子賤舊碑賈至文梁耿書天寶十年四¶月四
<pb:KR4d0001_WYG_028-13b>
日柳載建始致於故縣北隅琴堂之上光化<md:KR4d0001_SBCK_028-12b>¶二年以縣
為郡署縣令李知傑移理於今所碑亦¶隨徙措置不謹
風雨所摧因折為數段扶置垣墻¶之間及今八十年矣
皇宋撫運書軌大同人文化¶成清和咸理縣令毛君名
庶幾越自江左来撫斯¶民見賢思齊好古博雅以為宓
子之化人猶不忘¶賈公之文世共稱賞若棄之而不脩非
所以訓民¶事神也於是再建隆碣重書舊詞以鉉嘗學
篆籀¶見求運筆梁氏之迹本自非工仍為倒薤之勢非
<pb:KR4d0001_WYG_028-14a>
八書之正也而又字體譌俗文詞舛誤今以賈氏¶集校
而正之逺擬秦李斯改為玉筯立於宓君之<md:KR4d0001_SBCK_028-13a>¶祠庭事之
宜也以改作之意附於碑隂云太平興國¶五年正月二
十日記¶
　　邠州定平縣傳燈禪院記¶
乾維巨屏實曰邠郊其地險固其氣剛健被宗周¶信厚
之澤詠王業艱難之風是故人知徼福之方¶俗嚴慈氏
之敎精廬靜宇隠轔相望定平縣傳燈¶禪院者帶位署
<pb:KR4d0001_WYG_028-14b>
之左方據郭邑之勝勢四面環其¶趾煙水盪其胸却倚
崇岡爰標龍尾之號上瀉寒¶澗仍有天河之稱藹爾鮮
原鬱然佳氣昔居唐室¶之季四海崩離中和四年有禪
師從一者挺秀宗<md:KR4d0001_SBCK_028-13b>¶門從師臨海避難髙舉擇地遐征萬
里而来税駕¶於此相其爽塏有志盤桓羣心翕然助成
其事買¶地築室者咸集横經蹌履者亦臻十年之間百
堵¶斯建守官嘉尚請命於朝景福二年詔賜題署天¶光
所及道譽彌髙一公化去弟子佐範克嗣其業¶範之弟
<pb:KR4d0001_WYG_028-15a>
子知信復繼其任守之以恪加之以勤感¶召益多法事
增廣殿堂像設靡不莊嚴儲偫器用¶無乏供億而經典
猶闕講誦弗聞以為居今識古¶者存乎書觀象得意者
存乎言金匱石室之宏規¶名山京師之故事此而不務
何以為能乾德四年<md:KR4d0001_SBCK_028-14a>¶秋肇啟精誠指期繕寫邑人石遷
等聞風而悦叶¶比其謀日就月將惟力是視巻以緗帙
貯之琅函¶邑人髙玘奉其家山以偹構室采伐之用夫
役未¶充俄而暴雨猥至山溜奔激屹然巨石自至院前
<pb:KR4d0001_WYG_028-15b>
取以給用宛契心匠雖廬岳神道之殿石頭後渚¶之梁
感通其符無以過也既而信公復没以屬¶弟子令熈熈
也遵行弗敢失墜而民非兆萬俗空¶猗陶漸以化之静
以俟之二十許年猶未訖事㑹¶中使王君名素分𣙜筦
之職督關梁之征歸餘於¶終率籲衆力於是簡牘几閣
即日僝工俾下帷鑿<md:KR4d0001_SBCK_028-14b>¶壁者得肆其勤研精索隠者不愆
其義貞風無冺¶介福來臻繄髙士四世之勤垂本宗百
代之憲宜¶其篆刻金石永示方来知余有好善之心専
<pb:KR4d0001_WYG_028-16a>
舊史¶之學求我是用直書於時歳次壬辰淳化三年春¶
三月記¶
　
　
　
　
　
　
<pb:KR4d0001_WYG_028-16b>
　
　
　
　
　
　
　
　騎省集巻二十八¶
<md:KR4d0001_SBCK_029-1a>¶
<pb:KR4d0001_WYG_029-1a>
欽定四庫全書
　騎省集巻二十九¶
　　　　　　　　　　　　　宋　徐鉉¶　撰
