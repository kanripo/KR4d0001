# -*- mode: mandoku-view; -*-
#+TITLE: 徐公文集
#+DATE: 2015-09-11 08:39:17.697117
#+PROPERTY: ID KR4d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0253-024徐公文集-卷第二十四.
<pb:KR4d0001_SBCK_024-1a>¶
　徐公文集卷第二十四¶
　　　　　　　　東　海　徐　鉉¶
　　　送潘湖州序　送刁桐廬序¶
　　　送髙紳之官序　送汪遜序¶
　　　送葉元輔秀才序　連珠詞五首¶
　　　安金蔵𦘕象賛　参政李公真賛¶
　　　玉芝賛　方竹杖賛¶
　　　筠州三清&KR0026;逍遥亭銘¶
　　　虎谿銘　龍山泉銘¶
　　　晁錯論　伊尹論¶
<pb:KR4d0001_SBCK_024-1b>¶
　　　出處論¶
　　　　　送潘湖州序¶
　士君子所以貴於衆庶者以其能理民也理民者¶
　莫若二千石其地廣其𫝑重仁以字之義以断之¶
　文以行之信以成之於是乎&KR0278;游暇豫以平其心¶
　導其和數者闕一則不足以爲良二千石矣吴興¶
　名郡新被大化延頸企&KR0717;以佇徳音以成徳之才¶
　之道將明主&KR0104;勤之㫖而頒詔條當下車政成待¶
　箴諷况蘋洲霅谿天下勝絶緩轡縱櫂嬉逰其間¶
　𤼵之以詩詠𠫵之以弈思名教之樂何以過斯豈¶
<pb:KR4d0001_SBCK_024-2a>¶
　唯吴士民&KR0172;康固亦我曺企慕閣長隴西公敦義¶
　聳善賦詩寵行懐文之士靡不間作視衆君子之¶
　詞知成徳之為人矣某辱事舊之尤者是用冠于¶
　篇首¶
　　　　　送刁桐廬序¶
　陶彭澤古之逸民也猶曰聊欲絃歌以為三徑之¶
　資是知清真之才髙尚其事唯安民利物可以易¶
　其志仁之業也元賔長官生鍾𪔂之族處綺紈之¶
　間懿文敏行角立傑出雲心鶴態蕭然物外而世¶
　禄所及&KR0004;筮實從䇿名蘭臺寓直宫省挂冠觧紱¶
<pb:KR4d0001_SBCK_024-2b>¶
　至于再三終以地連肺腑時属憂患黽俛従事出¶
　入十年及時移世改自以為𫉬平昔之志矣而物¶
　有萬殊命不我與昔之朱紫盈門今則羣從無所¶
　庇矣昔之金玉滿堂今則簞瓢不常給矣乃慨然¶
　曰潔其身而忘其宗得為孝乎於是濯纓清流&KR0300;¶
　迹名路紆此茜綬涖于桐廬暮春三月飲餞都邑¶
　傳曰人之所欲天必從之嘗聞桐廬江浙之勝景¶
　也朱張顧陸遺&KR0469;邇焉王謝任沈舊迹存焉山水¶
　林壑&KR0063;接不暇夫以天下之廣而首𫉬此邑非天¶
　從子之欲乎將惟新之化撫思乂之俗道在於巳¶
<pb:KR4d0001_SBCK_024-3a>¶
事至乃&KR0063;誠接於物令行莫違弹琴詠詩角巾蠟¶
&KR0282;推是而往所至必安朝市丘壑復何有異佗日¶
豈失為東方曼倩哉離羣之思亦宜裁抑慎夏自¶
愛無假多談¶
　　　　送髙紳之官序¶
髙生以俊造之科中聖明之選清秩&KR0281;褐尹縣南¶
荆少年得途其道光矣復&KR0014;追歩前哲求以言贈¶
愚也不佞試為子妄言之觀夫閭里之民皆&KR0014;用¶
天之道分地之利仰以事父母俯以蓄妻子重生¶
畏法盖真性也其所冒𣳚詐偽由吏优之也吏所¶
<pb:KR4d0001_SBCK_024-3b>¶
　以&KR0014;擾之由賦&KR0229;之煩也賦&KR0229;之煩由為政者從䛕¶
　也大君之與下民其𫝑曠而不接故設守宰以代¶
　一人之耳目焉受百里之&KR0009;當以百里為已任民¶
　之舒慘由乎已已之窮逹存乎天率是道也其何¶
　往而不可此老夫平生之所守吾子以為如何哉¶
　　　　　送汪遜序¶
　士君子懐道于已有志于時講學以聚之脩詞以¶
　𤼵之不苟且于名譽不隕穫於貧賤見之於汪生¶
　矣生家世從䆠&KR0004;而孤子託迹於諸侯之門主人¶
　武夫不知其善輕田文之下客棄衛青之舎人迨¶
<pb:KR4d0001_SBCK_024-4a>¶
　余季氏司貢籍克日將涖職悉出羣士所贄文共¶
　詳之首舉一通乃生之文也相與驚歎曰此子文¶
　甚髙而名甚晦是必守道寡合者也即與之上第¶
　既而主人大慙乃(今上/御名)造誣謗布於用事者由是乆¶
　不得調余時𠫵典選事抗䟽論事始得為嶺隅一¶
　尉生亦怡然不以屑意厯佐二邑皆有善聲及至¶
　天朝復幹郡椽考績稱最遷秩新都白𩬊青袍惠¶
　然訪别君子曰士之處世不欺闇室不差小官游¶
　心于自得之&KR0163;措身于無過之地以此行天下雖¶
　蠻貊可也况右蜀之域列仙之都風景融和山水¶
<pb:KR4d0001_SBCK_024-4b>¶
竒秀一時之遇誰克知之行矣自愛無假詞費仲¶
冬十一月序¶
　　　　送葉元輔秀才序¶
君子依仁據徳讀書為文孜孜於求已汲汲于持¶
問葢將以行道濟物勤身存教然而有不偶者焉¶
人君側席求賢懸科取士昧旦丕顯日旰忘食盖¶
將以盡一國之才成天下之務然而有所遺者焉¶
此古人所謂離合之由運命之謂也君子審其若¶
此故退而無悶進而不矜豈以無可奈之命而撓¶
不可奪之志間者愚及諸賢品第貢士於南宫其¶
<pb:KR4d0001_SBCK_024-5a>¶
　間髙等者數年之中登第略盡今𫠦遺者唯葉生¶
　而巳茍有良田何憂晚&KR0010;先後之間其與幾何哉¶
　行矣葉君蘋洲若下清風朗月一時勝賞矧復故¶
　鄉唯&KR0178;子青雲之志不得嘯傲于其間爾慎夏自¶
　愛無假多談已丑&KR0010;孟夏序¶
　　　　　連珠詞五首¶
　背時則棄不必論貴賤之殊&KR0408;用則珍不必論精¶
　麤之異是以淳風既及抵金璧於山林考室已成¶
　問泥塗于采萃¶
　運不常偶體道者無憂時不常来抱器者無滯是¶
<pb:KR4d0001_SBCK_024-5b>¶
以霜露既䧏徂来不易其貞&KR0211;矢載櫜董澤不踰¶
其利¶
道不可以&KR0096;行終則道䘮情不可以苟合乆則情¶
踈是以兵諫愛君君安而忠敬已失同舟濟險險¶
夷而取捨自殊¶
先王之道或拙於合變之謀萬乗之權或輕於衆¶
人之力是以時逢革命夷齊餓而吕望封運偶爱¶
才綘&KR0517;强而賈生絀¶
有用於物雖逺弗遺無功於時雖近猶棄是以楩¶
柟在野見米於良工蒿艾在庭不容於薙氏¶
<pb:KR4d0001_SBCK_024-6a>¶
　　　　　安金蔵盡象贊¶
　心腹腎腸所以爲人安公感激捨此求仁既已其¶
　亂不愆厥身眉夀髙位唯天所親咨爾百世仰之¶
　愈新¶
　　　　　参政李公(至)字言幾年三十八真賛¶
　金玉其相君子之容廟堂之&KR0266;多士攸宗謀先帷¶
　幄道合雲龍絶景横騖干霄直上黒頭三公風流¶
　宰相人具爾瞻惟肖之像¶
　　　　　玉芝贊¶
　天地粹和之氣交感化成鍾於人事為仁孝鍾於¶
<pb:KR4d0001_SBCK_024-6b>¶
　植物爲芝英故以孝行感必芝草生以𩔖至也宜¶
　春易君延慶先君徙籍来占臨淮清節考終因𦵏¶
　其郡君茹荼泣血廬墓終䘮申㒺極之哀盡善居¶
　之禮里閭率化生植効祥乃有玉芝産於&KR0631;域擢¶
　本數十爛然叢𠋣柯條交(今上/御名)玲瓏朗瑩樛枝俯映¶
　間以葩華雪英碧蘂紛敷玓瓅客有好事者圖之¶
　而來盖耳所及圗象所記未始有也余與君遇甚¶
　邇而熟君伯氏聞君世家積善餘&KR0159;果生孝子且¶
　有竒&KR0063;以振淳風昔天台之琪𣗳唐昌之玉蘂皆¶
　以珍麗見頌詩人比之於此曽何足貴乃爲賛曰¶
<pb:KR4d0001_SBCK_024-7a>¶
　英英玉芝生彼丘墳交柯離婁&KR0045;葩敷紛神之&KR0063;¶
　斯其意訰訰愷悌君子㷀然泗濵孝心潔白孝徳¶
　升聞撫翼亨衢振衣衡門朂増爾䖍以永後毘¶
　　　　　方竹杖贊¶
　彼羙者竹&KR0192;乎貞堅峻莭無撓虗心體玄用之扶¶
　老可以竆年所不足者其形乃圎誰謂竒標產于¶
　巴&KR0526;削成亷稜挺然端直既方既勁斯為全徳㑹¶
　我素心寳爾無極¶
　　　　　筠州三清觀逍遥亭銘¶
　羽客吴君心馳窈㝠興𨺚道館陟䧏真靈綽有餘¶
<pb:KR4d0001_SBCK_024-7b>¶
&KR0073;建兹幽亭下臨曲池甘泉清泠環植嘉𣗳羣芳¶
苾馨俯矚長川滄波帯縈前睇仙山竒峯翠横游¶
者忘歸居之體寕君子修道物境與并必有福地¶
居為殊庭勤行不已可臻層城我聞其風用刋斯¶
銘¶
　　　　　虎谿銘¶
逺公宴居虎谿之陽將迎順禮歩武有常斯須或¶
違猛摯為防其閑不逾其道彌光湯湯碧流與名¶
俱長咨爾後學鑑之勿忘¶
　　　　龍山泉銘¶
<pb:KR4d0001_SBCK_024-8a>¶
建康城北有雞籠山焉傍帯潮溝却臨後湖宋元¶
嘉中改為龍山湖曰玄武紀瑞也雷次宗之儒學¶
蕭子良之　邸遺蹤可識爽氣常留東麓有泉至¶
清而甘水旱不増减道人令隠(今上/御名)精廬于其陽酷¶
爱此泉以為靈液因思前作皆有銘賛而此獨闕¶
常欲&KR0024;之無何夕次松下恍忽若夢見一人玄巾¶
素衣謂隠曰此泉已有銘矣因徴其文即髙吟四¶
句吟罷不復見&KR0026;其詞意無以加也余聞而異之¶
因篆于石其詞曰¶
原𤼵石中　𣲖分塵外　如醴之味　與時而在¶
<pb:KR4d0001_SBCK_024-8b>¶
　　　　　晁錯論¶
　愚因讀李觀所為文見其論晁錯盡忠於漢而袁¶
　盎以私讎䧟之景帝過聼可為王者之羞誠皆然¶
　也以愚&KR0026;之則盎錯之罪一也夫二子者才識度¶
　量不相上下遭天下&KR0004;定文帝勵精求理能用善¶
　言故盡忠論事並𫉬聼用而皆欲功名在我莫肯¶
　急病譲夷故相與為敵非素有父兄之讎也及七¶
　國兵起而錯遽欲按治袁盎宜知吴之計謀其吏¶
　不聼而止盎聞之欋遂反譖錯焉然則忘公家而¶
　務私怨其罪先在錯也夫古之君子為而不有功¶
<pb:KR4d0001_SBCK_024-9a>¶
成不居付物以能任之則逸故能成可久可大之¶
業今二子者冒道家之所忌以智能為身榮故終¶
於惡是知道不可離也如此¶
　　　　伊尹論¶
伊尹放太甲論者多惑其臣節請試論之太甲在¶
諒隂百官聼於伊尹太甲不明者蓋居䘮之禮有¶
闕修身之行不周伊尹訓而罔念慮不堪繼統故¶
徙於成湯之墓使其親見松栢切感慕之心追思¶
王業知艱難之迹三年之制纔終伊尹乃迎歸于¶
亳非謂絶其大位幽于别宫也古之言質故與放¶
<pb:KR4d0001_SBCK_024-9b>¶
　逐同文亦猶君臣交相稱朕下告上亦為詔也霍¶
　光憂昌邑王滛亂而不敢有異謀田延年盛稱伊¶
　尹廢太甲以决大事宗社之故不得已也本非如¶
　霍光之廢昌邑也聖人舉至公于前姦雄躡陳迹¶
　於後自古而然非聖過也魏晉之後更相傾奪皆¶
　引堯舜揖譲為詞亦當罪堯舜矣禹譲天下於益¶
　益知天下歸啓故不敢當苟天下歸益益則為王¶
　亦無愧也如令太甲遂失徳天下歸伊尹伊尹復¶
　何辭哉今天下未忘成湯故尹復奉太甲無傷於¶
　至公也夫古之有天下者一身處其憂責億兆蒙¶
<pb:KR4d0001_SBCK_024-10a>¶
　其富夀天下既理則辭之巢由是也天下不理則¶
　受之湯武是也後之人&KR0229;天下以奉其(私/使)故比於¶
　&KR0016;獸不可下歩驟之相逺如此豈可一㮣而論哉¶
　　　　　出處論¶
　人之為貴與天地參者也是則有四人焉食為民¶
　天故農為政本工致天下之&KR0266;用商通天下之有¶
　無此三人者交相飬者也而士人者無所資於三¶
　人而坐受其飬何也蓋為之君師而司牧之教其¶
　不知䘏其不足安其情性遂其生成為之立上下¶
　之節正長㓜之序闕一則亂故魯哀公曰信如君¶
<pb:KR4d0001_SBCK_024-10b>¶
　不君臣不臣父不父子不子雖有粟吾得而食諸¶
　是則資三人之最切者也故享天下之禄而無愧¶
　及世之衰也上之道不被於下下之情不逹於上¶
　億兆困窮無所告訴在位者惠不及物徒以富貴¶
　為身資君子恥之故逃之而隠於陵為農輪扁為¶
　工弦髙為商如此者不可勝數是皆失路之人也¶
　不肯無功而徼利故任力而自食以免貪冒之罪¶
　非其所欲也不得已也而後之人不本其意以為¶
　髙尚之士桎梏軒冕粃糠禄稍若爾則伊臯稷𢍆¶
　曷&KR0085;貴哉或曰伯夷叔齊當文武之世&KR0154;為棄之¶
<pb:KR4d0001_SBCK_024-11a>¶
　而窮處也荅曰聖人一致而百慮殊塗而同歸天¶
　下至大非一人所&KR0014;無也力之所及擇處一焉當¶
　是時十亂協心以著翦商之業沛有餘力矣故夷¶
　齊不復措意於其間至於正君臣之大節垂百世¶
　之大統則十亂不能兼也故夷齊以是為已任焉¶
　方知扣馬而諫左右欲兵之太公曰此義士也扶¶
　而去之夫以夷齊為義則明巳之不義矣故歸惡¶
　於已以成立義之志是太公知夷齊之心也夫積¶
　徳累仁之聖因八百諸侯之心以滅獨夫之紂盛¶
　業如此而義士猶恥之不食其粟乃知以臣伐君¶
<pb:KR4d0001_SBCK_024-11b>¶
　之惡也大矣則後之帝王罪未及桀紂諸侯之徳¶
　未及文武敢有闚竊者乎故春秋之時周室㣲弱¶
　不絶如線以桓文之強大不敢自用乃糾合諸侯¶
　以尊王室則夷齊之功所及也逮至秦漢興替之¶
　際士君子濡足授手之時而南山四皓隠居自若¶
　夫四皓者知漢髙之寛仁神武有三傑輔之足以¶
　安天下無待於巳故也及太子之危留侯不能正¶
　於是襃然而起以救其失若夫出處之分髙尚之¶
　名皆不以屑意功成不有超然而去於以有&KR0063;耀¶
　者與四皓俱徴&KR0063;獨不至時人為之語曰南山四¶
<pb:KR4d0001_SBCK_024-12a>¶
　皓不如淮陽一老彼&KR0063;生者蓋知四皓足以安太¶
　子無待於已故不出也不然豈獨潔其身乎斯皆¶
　大人君子至公之舉而淺局者&KR0127;為襃貶不亦傷¶
　乎¶
　徐公文集卷第二十四¶
<pb:KR4d0001_SBCK_024-12b>¶
