# -*- mode: mandoku-view; -*-
#+TITLE: 徐公文集
#+DATE: 2015-09-11 08:39:16.944185
#+PROPERTY: ID KR4d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0253-007徐公文集-卷第七.
<pb:KR4d0001_SBCK_007-1a>¶
　徐公文集卷第七¶
　　　　　　　東　海　徐　鉉¶
　　　李厈明御史大夫制　宋齊丘知尚書省制¶
　　　劉崇俊起復制　馮延魯江都少尹制¶
　　　王彦儔加階制　李匡明舒州刺史制¶
　　　趙丕御史中丞制　陳褒制¶
　　　杜昌業江州制　招討妖賊制¶
　　　魏王宣州大都督制¶
　　　王崇文等並本州觀察使制¶
　　　髙逸休夀州司馬制　李蕚節度副使制¶
<pb:KR4d0001_SBCK_007-1b>¶
　　　馮延已兼起居郎閻居常兼起居舎人制¶
　　　王仲連米崇楷等制　查文道知雜制¶
　　　張義方勤政殿學士制¶
　　　劉彦貞觀察使制　外祖母追封制¶
　　　刀紹工部尚書制　張義方左常侍制¶
　　　李貽業宗正&KR0056;制　陳&KR0071;善工部侍郎制¶
　　　蕭儼祠部郎中制　陳景進工部郎中制¶
　　　　　李厈明御史大夫制¶
　勑御史所職實為紀綱百官之邪得以糾正衆目¶
　不理得以舉明使朝廷凛然㒺懈於住兹朕之攸¶
<pb:KR4d0001_SBCK_007-2a>¶
　賴而和庻政也向者治刑不暇官業靡申遂用省¶
　其訊鞠之煩委以澄清之&KR0009;庻循理本諒在得人¶
　通議大夫守吏部尚書柱國賜紫金魚袋隴西縣¶
　開國子食邑五百户李厈明學術優深徳望清重¶
　可副丞相以鎮時風中散大夫守右常侍判御史¶
　臺事柱國賜紫金魚袋趙丕自掌憲司克勤於職¶
　而侍從之列朝夕論思期於弼違宜在專任今以¶
　庶獄移從理官可歸&KR0016;省以偹顧問各踐乃位允¶
　期懋功厈明可御史大夫丕可守本官罷判臺事¶
　　　　　宋齊丘知尚書省制¶
<pb:KR4d0001_SBCK_007-2b>¶
　勑両掖南宫樞機之地也元台上公股肱之&KR0009;也¶
　况親賢在位中外具瞻式叙彛倫爰申明命夫真¶
　宰之重大政咸歸岀納王言固當綜録侍中夀王¶
　某向兼南省未協舊章宜罷判尚書省便領中書¶
　門下兩省事太保齊丘雖道在經&KR0022;方資納誨而¶
　事𣪞㑹府兼藉允𨤲可知尚書省事大元帥齊王¶
　搃納百揆以貞萬&KR0022;凡百謨猷悉関獻替其三省¶
　事並取齊王叅决朕允思恭己以荷景靈用一國¶
　之才敢辭則哲成天下之務庻叶無為方俟沃心¶
　豈勞多訓¶
<pb:KR4d0001_SBCK_007-3a>¶
　　　　　劉崇俊&KR0120;復制¶
　勑匡時啓運功臣威邊將軍濠州都團練&KR0026;察處¶
　置等使光禄大夫檢校太𫝊使特節濠州諸軍事¶
　守濠州刺史渦口兩城使兼御史大夫上柱國彭¶
　城縣開國于食邑五百户劉崇俊濠上觀風克昭¶
　祖服光禄大夫檢校太保持節常州諸軍事守常¶
　州刺史兼御史大夫上柱國劉佑晋陵守土&KR0098;茂¶
　政&KR0052;而皆夙綀軍聲習知邊要方深朝寄遽属内¶
　艱永言護塞之權宜舉墨縗之制俾加寵命改授¶
　階資勉抑孝心以從王事並可&KR0120;復雲麾將軍餘¶
<pb:KR4d0001_SBCK_007-3b>¶
　如故¶
　　　　　馮延魯江都少尹制¶
　勅朝議郎行尚書虞部貟外郎武&KR0016;尉賜緋魚袋¶
　馮延魯頃者尹縣留都首變田制克勤於事以利¶
　於人自歸朝行已踰周嵗如聞衆庶未甚樂成矧¶
　彼浩穣所宜均一是用假爾亞尹往畢舊功其在¶
　條理淂中厚薄無撓俾乃比屋咸遂所安止於刑¶
　讞之繁亦以公平為用務令稱職無忝加恩可以¶
　本官判江都少尹公事¶
　　　　　王彦儔加階制¶
<pb:KR4d0001_SBCK_007-4a>¶
　勑王者旌董戎之功重殿&KR0022;之任䟽寵之命因事¶
　有加所以&KR0134;&KR0014;而佇効也佐時䘙聖功臣建威將¶
　軍康化軍節度池州&KR0026;察處置等使起復雲麾將¶
　軍檢校太尉兼侍中使持節池州諸軍事池州刺¶
　史上柱國太原郡&KR0271;國侯食邑二千户王彦儔作¶
　鎮方隅克&KR0045;威信師謀不撓庶政有常肅爾先聲¶
　宣我朝命向者起於哀制授以崇階禮適就於變¶
　除&KR0009;方𨺚於藩屏俾從増邑式示推恩勉&KR0045;令圗¶
　無替丕績可光禄大夫加食邑一千户餘如故¶
　　　　　李厈明舒州刺史制¶
<pb:KR4d0001_SBCK_007-4b>¶
　勅通議大夫守御史大夫柱國賜紫金魚袋隴西¶
　縣&KR0271;國子食邑五百户李厈明向縁時望命長憲¶
　臺既歴&KR0010;時亦聞敬慎方佇茂績以光大猷遽覩¶
　拜章固辭重位俾全寵遇宜輟準繩尚賴分憂無¶
　忘守節可檢校司徒兼御史大夫使持節舒州諸¶
　軍事守舒州刺史充本州團練使餘散官賜邑如故¶
　　　　　趙丕御史中丞制¶
　勑朕以御史未理庶政靡清思得良臣副吾慎選¶
　中散大夫守右散&KR0016;常侍柱國賜紫金魚袋天水¶
　縣&KR0271;國子食邑五百户趙丕再履憲署欽若攸司¶
<pb:KR4d0001_SBCK_007-5a>¶
　迭爲侍臣厈予不及俾授格心之&KR0009;宜&KR0574;獨坐之¶
　權夫才識兼通然後能得大體公正無黨然後&KR0014;¶
　肅百司糾正失中則紀綱撓顧避不言則職業&KR0549;¶
　爾其欽哉無辱朕命可御史中丞餘官勲賜爵邑¶
　如故¶
　　　　　陳襃制¶
　勅出身事主忠之効也以年致政古之制也淳風¶
　將振斯道復行朕用嘉焉宜示優寵宣徽使某官¶
　陳襃以敬慎之操俊乂之才輔予潜九之&KR0004;叶我¶
　司聦之&KR0009;出納惟允佐佑盡規勤勞王家數紀於¶
<pb:KR4d0001_SBCK_007-5b>¶
　是永念𦒿徳方注虚懐遽從知退之言亟有懸車¶
　之請雖面諭難抑豈舊功可忘而司衛列卿秋崇¶
　務簡俾退辭近侍猶在立朝勉㢠髙尚之心式厚¶
　君臣之義可衛尉卿¶
　　　　　杜昌業江州制¶
　勑十連之帥百城之長藩屏王室其揆一也隨時¶
　省置何常之有焉朕祗荷慶基懋循古訓迭用舊¶
　徳以頒詔條交修予違踐更爾位肆因大慶式舉¶
　朝章金紫光禄大夫上柱國京兆縣&KR0271;國子食邑¶
　五百户杜昌業始以明敏肅恭服勞近密出納惟¶
<pb:KR4d0001_SBCK_007-6a>¶
　允固慎無違先帝用能委之&KR0022;政明九伐以恢王¶
　略堅一心以廸大猷六事允諧時乃之用將圗爾¶
　効且盡其才朕以中流之&KR0009;九江為重控五嶺之¶
　衝要鎮百蠻之驛騷属予相臣入揔樞務惟爾公¶
　望克嗣其勲是用輟夏官之崇&KR0574;外臺之職尚虗¶
　使節以便理戎其往慎乃攸終遵我成憲簡易以¶
　申令恩信以即師惟恵惟忠無忝朕命依前檢校¶
　太保兼御史大夫使持節江州諸軍事江州刺史¶
　本州團練觀察使散官勲如故¶
　　　　　招討妖賊制¶
<pb:KR4d0001_SBCK_007-6b>¶
　朕聞先王之静人也四夷咸賔尚先慎徳之誡一¶
　夫不𫉬則軫納隍之心是故導以仁聲浹之恵澤¶
　猶不可化遂威有刑昨者嶺表遺甿聚為冦盗違¶
　其上命犯彼𢧐鋒而敢乗我國哀伺我邉隟侵軼¶
　我封部誘惑我黔黎保據谿山肆為剽掠朕以肇¶
　&KR0574;丕業先洽徳音矧彼狂徒皆吾赤子弗&KR0216;盡殺¶
　兾其自新所以雖命師徒且令招撫而兇愚不革¶
　結聚愈繁暴害吏民攻圍縣邑一至於此其&KR0014;久¶
　乎國有常刑吾又何愛仍聞衆軍致討累有殺傷¶
　平人無&KR0499;曝骨于野興言及此永惻朕心况常賦¶
<pb:KR4d0001_SBCK_007-7a>¶
　及期三農失業特申矜恤更示懐來䖍州今年&KR0063;¶
　属省租税並可放免仍委諸縣長史安存編户宣¶
　示國㤙防護警廵勿令优動妖賊張茂賢首為刼¶
　盗罪在難容若&KR0014;束身歸降亦與洗滌收録如聞¶
　命之後因循未賔即令招撫諸軍分路進討如所¶
　在百姓及徒黨中有能擒斬茂賢者不訐有官無¶
　官並賜三品賞錢一萬貫荘一區并已分産業並¶
　永放苗税差役傳之子孫此恩不改若能同心計¶
　畫及數内或擒獲得稱王稱統軍軍使之属并次¶
　第首級止於一隊一寨頭領者即約此例等降優¶
<pb:KR4d0001_SBCK_007-7b>¶
　賞放免苗税差役或能自出身歸投有田畆者各¶
　令㱕業仍放三年賦租無田者委本道録奏各與¶
　逐便&KR0278;穏安排及重加賞賚如兇惡不廻為諸軍¶
　擒𫉬者不問人數即便處斬明申威信汝自擇焉¶
　諸軍將士有&KR0014;斬𫉬茂賢殺戮支黨官賞之制並¶
　越常規予不食言爾宜自勵朕永惟止殺許彼悛¶
　心且妖賊等焼毁倉儲蹂踐禾稼聚食則資糧立¶
　盡外取則榖實不收進則大軍扼其前退則領兵¶
　掎其後况烏合之衆本不同心緩則茍避征租急¶
　則各圗㤙賞函首來獻翹足可期咨爾羣黨等自¶
<pb:KR4d0001_SBCK_007-8a>¶
　保家郷共思寕息與其碎身於鋒刃孰若樂業於¶
　閭里咨爾將士等各奮驍勇早成功績與其暴師¶
　於境上孰若受賞於轅門體我深懐速清邊徼布¶
　告本道咸使聞知¶
　　　　　魏王宣州大都督制¶
　勑惟先王體國經野建&KR0022;設都並立懿親以蕃王¶
　室當畿服之地則任輔翊之重有戎昭之績乃増¶
　督護之威是以王略恢而諸侯和矣宣城重鎮陪¶
　京之南制天險之津梁據三楚之&KR0109;帯境環千里¶
　邑聚萬民我朝以來戎&KR0009;尤切太師魏王受鉞先¶
<pb:KR4d0001_SBCK_007-8b>¶
　帝建牙是&KR0022;宣導皇風董齊師律生殖茂遂禮譲¶
　興行時惟懋功叶此時論粤朕小子懼徳弗堪允¶
　孚大猷其在叔父雖師保之命巳廸茂章而刺舉¶
　之名未極公望宜升大府式壮中&KR0096;於戲立愛之¶
　恩予不敢怠敬保之義王其謂何勉啓乃心以底¶
　于道可升宣州為大都督府以魏王為宣州大都¶
　督府長史餘並如故仍編入䇿命宣降¶
　　　　　王崇文劉仁瞻張鈞並本州&KR0026;察使制¶
　勑守邉之要在乎崇垣翰而重威令也任能之方¶
　在乎因善政而加寵秩也懋廸斯道時惟令猷金¶
<pb:KR4d0001_SBCK_007-9a>¶
　紫光禄大夫檢校太傅使持節吉州諸軍事守吉¶
　州刺史兼御史大夫上柱國太原縣&KR0271;國男食邑¶
　三百户王崇文儒雅飾身威猛宣用入奉旅賁之¶
　列出申刺舉之能光禄大夫檢校太傅使持節𡊮¶
　州諸軍事守𡊮州刺史兼御史大夫上柱國劉仁¶
　瞻沉厚有謀明㫁能理護塞之略歴任弗遷光禄¶
　大夫檢校太傅使持節歙州諸軍事守歙州刺史¶
　兼御史大夫上柱國清河縣&KR0271;國子食邑五百户¶
　張鈞踐履班行昭著聲問守土之効一心靡違而¶
　皆克嗣乃勲誕&KR0045;我武恊比成績勤勞王家朕以¶
<pb:KR4d0001_SBCK_007-9b>¶
　𣺌躬欽承鴻業實賴良將綏爰四方肆於布慶之¶
　辰而有加等之命就升使職並駕兼車仍崇馭貴¶
　之封増立將軍之號併申寵&KR0009;尚示克終無&KR0520;乃¶
　誠以底于理陟明有典予不敢忘崇文可光禄大¶
　夫依前檢校太傅使持節吉州諸軍事守吉州刺¶
　史兼御史大夫充本路都團練&KR0026;察處置等使進¶
　封&KR0271;國子食邑五百户仍賜號威勇將軍散官勲¶
　如故仁瞻可依前檢校太𫝊使持節𡊮州諸軍事¶
　𡊮州刺史兼御史大夫充本州團練觀察處置等¶
　使封彭城縣&KR0271;國男食邑三百户仍賜號貞威將¶
<pb:KR4d0001_SBCK_007-10a>¶
　軍散官勲如故鈞可依前檢校太傅使持節歙州¶
　諸軍事守歙州刺史兼御史大夫充本州都團練¶
　觀察處置等使進封&KR0271;國伯食邑七百户仍賜號¶
　武威將軍散官勲如故¶
　　　　　髙逸休夀州司馬制¶
　勑朝議&KR0048;行𡊮州司馬賜緋魚袋髙逸休立身謹¶
　行聞于朝廷負才好謙老于州縣先皇奨異錫以¶
　銀章優秩自居十數年矣其子焴秉乃直筆為我¶
　史臣適當均慶之&KR0004;先有𦝫金之命而愛敬之切¶
　發于中誠乞循廻授之文庶遂顯親之義辭旨懇¶
<pb:KR4d0001_SBCK_007-10b>¶
　激覽之惻然俾允所陳且成其羙仍加寵秩以就¶
　懸車噫望族舊人唯爾而已覩本朝之恢復拖紫¶
　綬以優游孝子克家𦒿年致飬兹惟盛事足慰爾¶
　心可檢校尚書水部貟外郎夀州都督府司馬致¶
　仕賜紫金魚袋¶
　　　　　宣州營田副使兼馬歩都指揮使李蕚¶
　　　　　可節度副使罷軍職¶
　勑王者官人之㫖必褒賢&KR0014;而均勞逸也列辟垂¶
　憲予弗之忘某官李蕚夙負壮圗少為禆將餘勇¶
　可賈有勞不矜泗水剖符邉候寕晏宣城從帥連¶
<pb:KR4d0001_SBCK_007-11a>¶
　營輯和而將領之權久煩𦒿徳毗賛之任未極初¶
　筵俾援尚齒之文就䟽加等之命勉承朝奨無替¶
　忠誠可¶
　　　　　駕部郎中馮延巳兼&KR0120;居郎屯田郎中¶
　　　　　閻居常兼&KR0120;居舎人¶
　勑朕凝旒端冕以臨萬&KR0022;而左右史臣執簡近侍¶
　言動得失注記無違故布政㒺不&KR0391;承化㒺不若¶
　惟聖攸賴慎柬難虗某官馮延巳君子之儒多聞¶
　為冨𤼵之為直氣播之為雄文某官閻居常行顧¶
　樞機學臻精博得廷臣之體多長者之言而皆踐¶
<pb:KR4d0001_SBCK_007-11b>¶
　彼周行奉予元子或奏記有翩翩之譽或罇罍多¶
　亹亹之談藹然春風叶此時望是宜兼領郎署咸¶
　躋掖垣於戲君舉必書朕敢忘於恭已無徳不報¶
　爾母怠於懋官各振公才副兹多訓可¶
　　　　　侍御史王仲連可&KR0120;居舎人監察未崇¶
　　　　　楷可右&KR0024;闕¶
　勑朕嘗思古先哲王所以致理區中垂憲萬祀者¶
　盖有史臣以記其過有諫官以弼其違或面諍于¶
　庭或舉書于册故政令所及㒺不化成而怠惰之¶
　心無自入矣將振斯典必求其人某官王仲連爰¶
<pb:KR4d0001_SBCK_007-12a>¶
　籍才&KR0014;亟𠫵秩序正已而率下盡莭而向公某官¶
　米崇楷早負時名尋升閨籍佩韋以臨事慎獨以¶
　修身而並服豸冠咸司綱憲或立朝多按劾之奏¶
　或典刑有欽恤之心叶我懋章宜升右掖勉修官¶
　業以副簡求直筆正言無有所諱可¶
　　　　　水部貟外郎判刑部查文徽可侍御史¶
　　　　　知雜¶
　勑秦漢以御史掌四方之記我朝以雜端正百官¶
　之邪其名則同所職實重副是慎選其惟通才某¶
　官查文徽克&KR0018;羙名早從交辟尋陟郎署升為王¶
<pb:KR4d0001_SBCK_007-12b>¶
　臣法讞之難俾其叅決而察情無不當持議無不¶
　平俾止絶濫刑下知恥格率是幹用使持憲綱在¶
　能振舉霜威肅清朝序爾其直躬以䖏衆正色以¶
　當官糾繆繩愆無或顧避陟明有典可不懋哉可¶
　　　　　左常侍張義方可勤政殿學士¶
　夫珥金貂直&KR0016;省以偹顧問非不重也而文學之¶
　選宜又加焉某是號名儒久登華貫臺閣踐歴聲¶
　實相符侍極而來當官無撓朕祗奉先烈勤求大¶
　中諮訪闕疑籍爾稽古特加近職以示&KR0271;懐順羙¶
　弼違無忘讜直¶
<pb:KR4d0001_SBCK_007-13a>¶
　　　　　楚州刺史劉彦貞可本州觀察使¶
　𠡠懋官之旨非増秩不足以示寵行邉之任非進¶
　號不足以申威施之其人是為令典某寛厚得衆¶
　深沉有謀克荷家聲累&KR0574;朝寄百城觀政三郡底¶
　寕而長淮上游地雄師衆刺舉之職未極當官亷¶
　問之權實諧僉議因是敷寵更佇厥成噫千里之¶
　長三軍之帥任遇斯重勲庸是圗爾其敬哉無&KR0549;¶
　乃力可¶
　　　　　外祖母追封某國夫人¶
　勑昔帝欽明義先敦序九族既睦萬&KR0022;以懐矧乃¶
<pb:KR4d0001_SBCK_007-13b>¶
　推自業之恩䟽漏泉之澤有光茂典式表孝心外¶
　祖母李氏麗徳坤儀垂訓内則儲慶漸生民之什¶
　𩔰䰟&KR0271;石窌之田肆予渺躬弗忘祗禀而嗣&KR0574;鴻¶
　業若渉大川奉長樂以自寕過躍龍而軫念追逺¶
　之數宜有加焉是用進啓大&KR0022;載崇懿號昭示戚¶
　里知予永懐可¶
　　　　　大理卿判户部刁紹可工部尚書¶
　勑周禮六卿皆有軍政漢制尚書奏事禁中歴代¶
　親重也如是今予有命亦屬其才某官刁紹始以¶
　幹能屢𠫵繁劇向由卿寺踐歴省垣制國用而無¶
<pb:KR4d0001_SBCK_007-14a>¶
　違登生齒而有羡丕顯成績是為才臣今朕祗嗣¶
　丕圗永徳司㑹俾率諸吏表於南宫爰陟冬卿式¶
　申慶澤爾其欽承&KR0212;訓修舉官司無忘克終以忝¶
　殊渥可¶
　　　　　兵部侍郎張義方可左常侍¶
　勑某珥貂服冕侍從獻替&KR0016;省之任也必以儒學¶
　大僚端方名士入&KR0574;兹選允叶茂章而爾義方可¶
　謂能矣踐歴臺省抑&KR0045;聲實純誠直道造次靡忘¶
　今予眇躬嗣守丕訓弗恵厥徳思聞讜言乃均慶¶
　恩命為常侍從容左右敬佇嘉猷爾其念哉無渝¶
<pb:KR4d0001_SBCK_007-14b>¶
　乃節可¶
　　　　　太常少卿李貽業可宗正卿¶
　勑先王睦親也必求宗姓之賢者朝行之名臣為¶
　之表儀序其昭穆今我有命時惟舊章某官貽業¶
　學以潤身文以行禮貞以幹蠱直以事君有一於¶
　此是可嘉尚矧備四者非所謂名賢乎今朕嗣續¶
　丕基敷遵慶澤是用選於掌樂為我司屬使吾宗¶
　室有信厚之風非貽業而誰勉修厥官無忝多訓可¶
　　　　　左司郎中陳&KR0071;善可工部侍郎¶
　勑國有六職百工預其一焉我朝已來其選尤重¶
<pb:KR4d0001_SBCK_007-15a>¶
　矧自尚書郎而擢拜者不其鮮歟某官陳某以幹¶
　蠱之才克(今上/御名)之羙亟更庶尹遂歴省垣委之以繁¶
　雜之務而事盆眀兼之以㩁筦之司而利不匱弘¶
　羊心計亦莫加焉屬朕岀震嗣圗施令布慶二&KR0056;¶
　之任頗難其人今以&KR0071;善為之爾其可以稱職噫¶
　大僚之體存乎簡昜興利之要在乎亷平無渝乃¶
　誠以撓我法可¶
　　　　　水部郎中判刑部蕭儼可祠部郎中賜紫¶
　勑某官蕭儼夫王者之為政也任能舉直理刑懋¶
　功如斯而已矣今秋官卿佐皆闕爾儼實專其司¶
<pb:KR4d0001_SBCK_007-15b>¶
　定法察情克舉攸職切言直氣屢聞於朝靡私厥躬何¶
　其愛朕之深也方將圗效適屬均恩是用就升名曹仍¶
　加命服俾耀省闥時予寵章爾其念哉無易乃心無囘¶
　乃行决獄以寛簡當官以公平一心克終予慎嘉汝可¶
　　　　　屯田郎中李景進可工部郎中¶
　勑某官李景進昔漢館陶公主為子求郎而不得¶
　何者非其人也今汝景進亦吾外戚而謹愿儒雅¶
　好學善言久為臺郎頗副時望故均慶澤擢轉名¶
　曹彼漢推公而吾奨善両得其道不亦宜乎¶
　徐公文集卷第七¶
