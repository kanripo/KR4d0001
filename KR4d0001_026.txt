# -*- mode: mandoku-view; -*-
#+TITLE: 徐公文集
#+DATE: 2015-09-11 08:39:17.786520
#+PROPERTY: ID KR4d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0253-026徐公文集-卷第二十六.
<pb:KR4d0001_SBCK_026-1a>¶
　徐公文集&KR0195;第二十六¶
　　　　　　　　東　海　徐口◍◍鉉¶
　　　楊州府新建崇道宫碑銘¶
　　　洪州奉新縣重建闓業&KR0026;碑銘¶
　　　洪州西山重建&KR0063;聖宫碑銘¶
　　　驪山靈泉&KR0026;碑¶
　　　洪州延&KR0159;寺碑銘¶
　　　　　楊府新建崇道宫碑銘(并序)¶
　有天地然後有萬物有萬物然後有君臣有君臣¶
　然後有教化教之大者當由其本則大道是已夫¶
<pb:KR4d0001_SBCK_026-1b>¶
道積乎中動合於真故&KR0014;舉堯舜周孔之法奮禮¶
樂刑政之用若道不在焉而守其籧廬則荘周於¶
是糠粃仁義輪扁於是糟粕古書矣夫孝本因心¶
而宗廟簠簋所以致孝也道本勤行而宫&KR0026;壇墠¶
所以尊道也為政者有&KR0014;原聖人之㫖以垂憲崇¶
列真之宇以薦誠其殆庶乎廣陵大藩四海都㑹¶
制度之盛雄視諸矦土徳既㣲三災斯(今上/御名)井邑屢¶
變城郭僅存¶
皇宋&KR0574;圖更造區夏雖天實輔徳亦世而後仁今¶
上嗣位之六年詔太常博士孫君邁佐理斯郡復¶
<pb:KR4d0001_SBCK_026-2a>¶
　&KR0574;古訓得意玄関以爲敎之不興民&KR0005;安仰於是¶
　相爽塏之地即清曠之&KR0469;創朝修之宫奉玄元之¶
　御當崇墉之左次俯合凟之東涯出俸錢以昜置¶
　運心匠以經營班倕方集畚錚既興未及僝功移¶
　典秋浦同聲之&KR0063;千里非遥太子右賛善大夫潘¶
　君若冲負儒雅之才韞恬淡之量允&KR0574;朝選代撫¶
　斯民庻政交修&KR0014;事畢舉惟兹靈宇既有成規於¶
　是揆日庀徒克終懿績若乃殿堂陛楯之制閈閎¶
　罘罳之列或躊躇以閑宴或&KR0772;窱而曼延睟容肅¶
　穆仗衛紛繹摇太霄之佩植紫旄之節拊洞隂之¶
<pb:KR4d0001_SBCK_026-2b>¶
磬扣豊山之鐘歘若經閬風而歴琳房飄如排玄¶
雲而揖丹露風亭月&KR0026;之地紫氣浮空&KR0084;臺舞閣¶
之基芝英擢秀學者假筌蹄而有得游者甘藥餌¶
而斯留靄然福郷丕変浮俗既畢雲(今上/御名)乃&KR0045;王庭¶
有詔賜名曰崇道大矣哉聖人在上隧典咸修自¶
成㟪&KR1394;之區何假崆峒之問是宜刻於樂石紀在¶
方書某也素爲道民嘗學史氏以文見屬所不復¶
辭銘曰¶
大哉道原湛然常在其質無象其功不宰君子得¶
之勤行不怠勤行伊何啓煥靈&KR0163;乃闢&KR0169;荒乃築¶
<pb:KR4d0001_SBCK_026-3a>¶
宫墻峨峨髙門屹屹崇堂祀事孔明玄儀載光淮¶
海惟&KR0045;九州之奥厥民伊何富庶而教天仰靈(今上/御名)¶
人知至道咨爾三方是則是效崑岡北峙刋水南¶
通聖日麗天眞氣盤空煒煒煌煌䰟䰟㷱熊道民¶
作頌永播　皇風¶
　　　　洪州奉新縣重建闓業觀銘碑(并序)¶
道之為體也大大則衆無不容道之為用也柔柔¶
則物莫與校南方之强也故沖氣之所萃異人之¶
所生壇館之所宅景福之所生相乎域中南楚為¶
盛先聖之論豈誣也哉洪州奉新縣闓業觀者案¶
<pb:KR4d0001_SBCK_026-3b>¶
　方志西&KR0051;邑人劉真君之故居也真君名道誠以¶
　經明行修仕至刺史郡守金行不&KR1313;仁獸非時知¶
　㡬之賢有道之士&KR0195;懐而退修之于郷玄徳隂功¶
　昭受靈貺故真君辭張邴之禄追茅許之風單車¶
　還家勤行不息以永嘉二年八月十五日舉族上¶
　升藹爾福郷依然舊址錦帷乍䧏玉舄長留後學¶
　瞻望若仲尼之闕里遺民思慕如召伯之甘棠梁¶
　大同元年乃建為觀爾其豫章垂䕃洪井儲靈華¶
　林蒼翠當其陽馮水清泠環其域煙霞韜映竹&KR0035;¶
　青葱居然人境之間自是仙游之地載祀四百朝¶
<pb:KR4d0001_SBCK_026-4a>¶
　市三移封域之間英靈不冺鹿巾霞帔之士徃往¶
　冥升縉紳逢掖之流時時傑出存諸舊史是號名¶
　區土徳既微羣方(今上/御名)難城有復隍之患室多撓棟¶
　之凶乃眷殊庭俄悲閴户而瓊藴之所秘霜鐘之¶
　所懸屹爾麗譙儼然對峙有道門都監余守徵者¶
　翦除宿莽草創精廬苦節忘形五十餘載修心以¶
　化俗傳法以度人入室弟子龔紹元吴紹甄皆&KR0014;¶
　肅奏真科祗禀遺訓惟郷人之善者知&KR0010;計之有¶
　餘髙士胡君名仲堯延&KR0159;簪纓息機丘壑師黄老¶
　之術以虗方寸躬曽閔之行以睦閨門博施濟衆¶
<pb:KR4d0001_SBCK_026-4b>¶
　斯謂丨智以爲集靈之館祈福之&KR0163;陋而不度民¶
　&KR0005;安仰於是揆時屬&KR0229;即舊謀新詢謀僉同&KR2274;信¶
　咸萃増湫下爲爽塏昜卑室爲崇(今上/御名)棟宇之設則¶
　因夫故基制度之中則考於經法凡殿堂門闕居¶
　室厨廪延袤周徧殆且百區三尊衆真羽儀侍衛¶
　精嚴肅穆不可爲状&KR0130;端闈造廣庭恍然如從汗¶
　漫之游即瑶階瞻玉座竦然若奉武夷之㑹既而¶
　息徒已事日吉辰良明祀以告成功精意以答真¶
　祐舉紫旄之節摇太霄之佩然九華之燭奏空洞¶
　之章星斗廻光煙雲改色青天白日夫豈逺哉于¶
<pb:KR4d0001_SBCK_026-5a>¶
　時胡君以婣睦之行慈惠之澤里閭稱舉郡國拜¶
　聞詔書褒美特加旌表掲以䨇闕蠲其追胥江楚¶
　之間以為盛事是知玄風之被俗聖政之化人變¶
　魯至道見于今矣夫如是則可以傳芳金石垂袼¶
　昆雲俾乎好道之徒益勵齊賢之志云爾其銘曰¶
　大道無名得之為真矯矯劉君知幾其神遜爾侯¶
　社上為帝賔維梓之地甘棠之人峙此仙祠章江¶
　之濵華表未歸桑田已改舊井誰渫髙臺尚在不¶
　見芝英猶芳蘭&KR0649;佳氣鬱葱如&KR0005;有待彼美胡君¶
　州閭之英世味道&KR0254;家傳義聲歸誠玉闕奉贄金¶
<pb:KR4d0001_SBCK_026-5b>¶
　籝昜此穨(今上/御名)化為殊庭乃眷福鄉實惟南楚閑館¶
　相望飈輪交午真圗秘籙唯仁是與刻頌貞珉永¶
　歸終古¶
　　　　　洪州西山重建&KR0063;聖宫碑銘(并序)¶
　先儒有言曰山者宣也宣氣生萬物者也然則崇¶
　岳巨鎮盖氣之雄者也其間靈峯竒岫又氣之粹¶
　者也是故帝以會昌神以建福感而生聖賢宅而¶
　為洞天竒怪恍惚非尋常所&KR0014;測已西山者作鎮¶
　荆楚雄視衡巫&KR0020;靡迆而崇髙氣清虚而和暢動¶
　植滋茂樵隠閒安物&KR0100;之洪崖先生所居於此洪¶
<pb:KR4d0001_SBCK_026-6a>¶
　井之右澗水之濵喬木森羅古壇猶在長阜回抱¶
　是謂鸞岡北隅特髙仍有伏龍之號唐乾元初山¶
　人申太芝上言其地有異氣詔於此立&KR0063;聖之宫¶
　抗玄元正殿于其前塑肅宗聖容于其上繚垣&KR0026;¶
　闕仰法于紫宫路門納陛取規于丹禁光靈煥爛¶
　薦獻精嚴上士勤行守臣涖丨職秩之盛莫之與¶
　京廣明已還三災在運望拜之地闕而莫修遼東¶
　之鶴徒還綘縣之人已老甲辰&KR0010;有道士王守玄¶
　者緱山仙裔茅嶺名流受命藩侯来&KR0574;道任翦荆¶
　&KR0068;於髙閎之址(今上/御名)茅茨于&KR0173;棟之基不岀焦光之¶
<pb:KR4d0001_SBCK_026-6b>¶
　廬自化庚桑之俗善言彌逺馴致其功二十許年¶
　克甄舊制入室弟子劉徳淳氣沖貌肅節苦行髙¶
　恪恭以居次謙和以接物既嗣其業遂成厥終又¶
　十餘年締(今上/御名)云畢凡内外殿宇百有餘區材用善¶
　良工藝堅宻其藻飾也不踰奢儉之節其廣衰也¶
　足展朝修之儀祕殿深嚴靈壇博敞睟容穆若列¶
　侍參然鐘磬在懸苾芬具薦燦旭景於軒檻延夕¶
　月于甍題蕭寥空洞之音希夷飈歘之御邈哉真¶
　　無得而名鉉爰在弱齡服&KR0574;至道先君頃參戎¶
　乗嘗涖斯&KR0022;依然棠&KR0035;之人自是桐郷之邑乃以¶
<pb:KR4d0001_SBCK_026-7a>¶
庚申&KR0010;遷奉松檟卜兆于鸞岡之陽敢言折臂之¶
祥願占維桑之地明年復以王事再至山中祠虗¶
皇于游帷之宫&KR0300;龍簡于天寳之洞所經靈跡實¶
&KR0443;幽尋又是山有寳光&KR0004;至之夕即見扵中峯之¶
上下至山&KR0354;倐忽聚散狀如野燎而精明眩目不¶
可正視澗中有盤石石有三藥臼&KR0010;端午日未曙¶
前常有擣藥之迹餘滓在焉水流至此甘香如&KR0097;¶
取以灌潄心府瑩然斯皆載于舊經親所覆視者¶
也此山登晨之士接武而洪崖為之冠列仙之&KR0469;¶
連屬而洪井為之宗然則閬風玄圃之在人間者¶
<pb:KR4d0001_SBCK_026-7b>¶
也宜其&KR0144;刻金石永齊穹壌鄙儒不佞敢作銘曰¶
江之右楚之區峙靈岳為仙都洪井濵鸞岡隅建¶
清宫&KR0063;真符廢而興神之扶宫既成道既行校三¶
官朝百靈集景福薦皇明復淳化遂嘉生億萬年¶
流頌聲¶
　　　　驪山靈泉觀碑¶
蓋聞遂古洪荒既表大庭之庫皇猷炳煥亦尊軒¶
后之臺是知聖哲相因比千年於旦暮質文迭用¶
厯三正以循環斯之謂至公斯之謂不朽頌聲所¶
作&KR0125;府存焉若乃天地絪緼隂陽孕毓神臯天府¶
<pb:KR4d0001_SBCK_026-8a>¶
　奠為王者之居靈液甘泉出奉聖人之用丹甑不¶
　炊而自熟温谷不㸑而自然神妙無方所以存而¶
　勿論蕩衺難老所以酌而不竭矧夫　都舊國東¶
　井垂芒終南太一寓其精洪河清渭均其潤湛然¶
　神井冠此崇山據九州之膏&KR0254;備萬乗之湯沐固¶
　可以蹄筌衆壑畎澮百川猗歟無得而稱已在昔¶
　唐之方有徳也禀金壼之道訓受羊角之禎符奄¶
　四海而為家綿六葉而愈盛教宗玄黙心&KR0009;&KR0444;冥¶
　&KR0195;領結繩幾致華胥之俗鳴鑾弭節常從汗漫之¶
　期輿馬之音朝行而夕至玉帛之㑹天動而雲臻¶
<pb:KR4d0001_SBCK_026-8b>¶
　孝惟奉先仁不忘本乃於山之北趾建華清之宫¶
　玄元之御當陽而玉瑩五聖之象列侍而星環别¶
　館離宫連甍接棟朝元長生紀其號霓裳羽衣播¶
　其聲至誠所通純嘏來&KR0063;太平之運五十斯年三¶
　代已還未始有也及夏庭兆釁戯水挻災因室之¶
　亂雖平猒世之游遂往金莖露掌但有餘基樂水¶
　雲謡聊無嗣響而巋然真宇儼若清都同光中&KR0004;¶
　殄國讎永懐舊物載&KR0435;成制肅奉玄科因改命曰¶
　靈泉之&KR0026;芝泥龍簡特修精禱之儀雲錦鳯羅&KR0010;¶
　度勤行之士是知豊功盛業&KR0005;歴運以有遷道㨗¶
<pb:KR4d0001_SBCK_026-9a>¶
玄関與虗元而共乆累朝寅奉五紀于兹素雲紫¶
氣以常扉白鶴青牛而狎至國家朱光&KR0071;統緑字¶
&KR0574;圗受白環于&KR0027;山得玄珠于赤水雖三秦父老¶
猶牽望幸之心而九服蒸&KR0058;重覩&KR0271;元之日信皇¶
天之輔徳諒百禄之咸宜道士武又玄沖氣内充¶
仙才外挺紀綱道任啓煥靈&KR0163;薦享惟嚴羽儀若¶
舊琳房浴殿如清蹕之時廵綘節珠旛想丹輿之¶
下䧏幢幢御路弈矣宫墻或乗軺建節之賔或&KR0026;¶
藝探書之客陟瑶壇而増肅瞻玉坐以長懐盖仁¶
風之所被者深故遺徳之所加者逺是宜播爲雅¶
<pb:KR4d0001_SBCK_026-9b>¶
　頌告於神明敢摛紫素之文恭鏤苕華之玉其辭¶
　曰¶
　天地之氣宣以名山隂陽之英融為温泉聖人用¶
　之益夀延年同岀於道同謂之玄逖矣伊唐蒸哉¶
　六葉河圖帝籙鴻勲大業天秩孔明眞符屢接雲¶
　蓋亭亭芝房燁燁歸功聖祖過享清宫周垣繚野¶
　反宇凌空孝思不匱道徳惟公希夷有象肹蠁宜¶
　通數有推移世分今昔屹爾雲(今上/御名)依然聖迹藹藹¶
　脩林湯湯神液備物荘嚴百祥繁&KR0236;至哉坎徳效¶
　此神&KR0575;配靈上藥薦祉真人&KR0256;升自逺遺烈長新¶
<pb:KR4d0001_SBCK_026-10a>¶
　思玄之老頌徳之臣㝠懐靡所用勒貞珉¶
　　　　　洪州延慶寺碑銘¶
　若夫名區勝境真靈之所徘徊通都大邑游居之¶
　所走望故其府朝之制度里閈之延袤宫廟壇墠¶
　之嚴禋祀薦享之嚴無不及焉必可觀也豫章古¶
　郡通楚要津萬靈所宗百寳攸集龍劔之氣炳耀¶
　於烈星金冶之精騰光于峻岊飛錦帷于仙館植¶
　鐡柱於重隂方志所傳竒蹤可見而故老復言晉¶
　元帝即位之&KR0010;郡人有耕於東湖之艮隅者獲璃¶
　像焉其髙三尺其状殊異守臣上啓詔立寺以處¶
<pb:KR4d0001_SBCK_026-10b>¶
　之&KR0010;紀迭更薦奉無絶至唐大和三年文宗皇帝¶
　以夢寐通感特詔&KR0113;崇有僧普願者率勵衆力創¶
　造飛閣極髙明之制盡臨&KR0026;之適瞻仰之徒勝賞¶
　仍在㑹昌沙汰旋更殄夷時有寺主僧神&KR0192;躬奉¶
　瑞容&KR0287;于堂下大中改制將復修完像遂堙沈永¶
　不可得而靈迹所在羣心未忘咸通二年連帥嚴¶
　譔表請重建因紀誕聖之節署為延慶之寺子来¶
　之力雲(今上/御名)如初廣明中巢冦亂常羣盗蜂&KR0120;三災¶
　所及寺復焚如光啓二年亷使正師甫即其故基¶
　又加營繕自時厥後百載于兹市朝屢更興廢不¶
<pb:KR4d0001_SBCK_026-11a>¶
及名人上士増飾相因國家奄有寰區普恢教法¶
人識修心之㫖家懐祈福之誠此&KR0022;之人素多尚¶
信千里之地頻致豊穣户有餘貲居多暇日監寺¶
僧智清勤行其道時省其庸推誠以化人節用以¶
成務峻其卑&KR0763;緝其傾頽改作正殿及廊廡共七¶
間踈楹廣厦雕甍藻棁&KR0200;牎洞户珠網金鋪&KR0989;産¶
鴻紛深沈煥爛闕政偹矣&KR0014;事畢矣觀其康荘旁¶
逹閭伍綺分西則崇山隠天烟霞韜映乎其上前¶
則平湖彌望魚鳥翔泳乎其中雖復觀雉接連車¶
馬回合蕭然人外自逺世紛信乎棲息之&KR0163;習静¶
<pb:KR4d0001_SBCK_026-11b>¶
之地也僧&KR0443;縁攝賛其事不朽是圖伐石為碑以¶
文求我銘曰¶
至哉玄貺邈矣坤&KR0575;凝為異像以祐斯民靈心所¶
格精舎攸因其神或隠其迹寕淪廢興在運啓煥¶
由人有美清師勤行其道彼都人士服義承教率¶
是衆力完斯廟貌秘殿穹&KR0173;層軒&KR0444;窱勝事精嚴¶
丹誠至到名山雄雄大江溶溶五侯之國千里之¶
封靈&KR0163;隠軫道氣明融神明所相有感必通刋名¶
法宇永播無窮¶
徐公文集卷第二十六¶
<pb:KR4d0001_SBCK_026-12a>¶
