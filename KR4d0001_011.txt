# -*- mode: mandoku-view -*-
#+TITLE: 騎省集
#+DATE: 2015-09-23 10:19:05
#+PROPERTY: JUAN 11


　　舒州周將軍廟碑銘¶
將軍諱瑜字公瑾廬江舒人也呉史列傳功炳乎¶丹青
皖城遺祠頌闕乎金石嗚呼皇天有造物之¶柄有愛民
之仁必待聖人而後行王者有承天之¶德有濟世之量
必待聖人而後發故天人合應聖<md:KR4d0001_SBCK_011-1b>¶賢相須民之司命闕
<pb:KR4d0001_WYG_011-1b>
一不可也雖復凌雲之臺非一¶木之材千金之裘非一
狐之腋然其建大號運長¶策總覽英傑𢎞濟艱難亦一
二人而已故革夏者¶九有之師而伊尹為阿衡翦商者
三千同徳而吕¶尚為尚父秦為無道髙祖誅之則酇侯
葢於羣后¶莽據閏位光武正之則仲華冠于四七漢宗
失御¶孫氏奮發破虜討逆繼志勤王而將軍傾葢於千¶
載之顯濡足於百六之㑹䇿名江左宣力中朝殊¶勲盛
烈曠代齊契何其偉哉於是王業始基羣兇¶方熾國難
<pb:KR4d0001_WYG_011-2a>
荐及人心屢揺將軍情發於中義形於<md:KR4d0001_SBCK_011-2a>¶色履艱危之際
貞節彌堅率振蕩之衆伸威方厲¶推誠以明大義故逆
折游説之鋒屈身以表至公¶故首定君臣之敬摧赤壁
之陣勢動九州建漢中¶之謀量包四海於是强敵攝跡
羣生延頸姦雄之¶智無所施為漢室之隆未可量也嗚
呼天未悔禍¶國之不幸修塗止於偏帥大命殞於巴丘
流慟於¶當時遺恨於終古豈四百之運厯數難移三分
之¶基疆宇有限不然何雄才大畧神授之如彼短命¶促
<pb:KR4d0001_WYG_011-2b>
齡天奪之若此忽乎茫昧不可得而詳也夫英¶聲由於
茂實元功出於全徳威稜所及非勉强之<md:KR4d0001_SBCK_011-2b>¶攸能績用斯
存豈毁譽之可奪有呉為新造之國¶柴桑乃觀望之師
大帝非爭衡之才子布有私室¶之顧將軍投袂而起横
戈以出魏蜀二主天下英¶雄或垂翅而宵奔或俛首而
求救降兹以往烏足¶道哉至於分財推宅之仁觀樂審
音之妙知人先¶覺之哲存交服物之懐實天縱其能亦
行有餘力¶矣嗟夫民墜塗炭眞主所以臞瘠天造草昧
<pb:KR4d0001_WYG_011-3a>
良佐¶所以驅馳非君臣同體不足以濟大業非帷幄共¶
斷不足以制衆流將軍能沮蔣生之譚而呉主亦¶能拒
敵國之間將軍能畫不世之策而呉主亦能<md:KR4d0001_SBCK_011-3a>¶破羣疑之
心故得丕顯霸功如斯之盛當此時也¶如趙士之碌碌
漢相之齪齪徒使有若林之㑹安¶能施一繩之維又況
於市道之交署門之客哉此¶義夫節士所以感激於風
雲惆悵於時運者也嗚¶呼微管之績既息於中區盛德
之祀遂崇於東夏¶歴世逾逺善慶彌彰翼子詒孫徙封
<pb:KR4d0001_WYG_011-3b>
移社而支庶¶繁衍故在舒庸召樹猶存魯堂無壊光靈
不泯實¶生太尉中書令西平恭烈王焉半千之運懸符
祖¶徳萬夫之望允濟時屯始爲定亂之雄終為佐命¶之
老而仁風所被多在故鄉王與嗣子鄴皆節制<md:KR4d0001_SBCK_011-3b>¶廬江今
仲子祚復刺舉灊部過里門而載軾瞻廟¶貌而長懐命
梓人以新其堂奥督里宰以除其徑¶術教祝史以絮其
籩豆率宗屬以薦其孝思肇建¶豐碑以永前烈懿哉象
賢之美共理之勤民用接¶和嵗則大有戾夫不佞敢作
<pb:KR4d0001_WYG_011-4a>
頌云¶
皇天上帝敷祐下民既命賢主亦生賢臣有若將¶軍救
時之屯仗義秉信資忠輔仁堂堂定策謇謇¶忘身雄飛
夏口横薦江陵將軍猶生漢室不傾¶將軍既没天下三
分盛德之享嚴祠未湮壯夫擊¶節義士沾巾猗歟舊國
赫矣雲孫嗣勲纂服長㦸<md:KR4d0001_SBCK_011-4a>¶髙門壽公有煥雲貌如存我
紆蘭佩來挹犧罇懷¶賢慷慨用獻斯文¶
　　大唐故匡時啟運功臣清淮軍節度壽¶州觀察處
<pb:KR4d0001_WYG_011-4b>
　　　置等使特進檢校太傅持¶節都督壽州諸軍事
　　　壽州刺史御史大¶夫上柱國彭城威侯贈太尉
　　　劉公神道¶碑¶
聞夫郊圻内理牧萬民者是曰諸侯夷狄外壤守¶四方
者其惟猛士然則安危異任文武殊塗故天¶下方爭韓
彭英呉橫雕戈而震耀羣生待理龔黃<md:KR4d0001_SBCK_011-4b>¶冦賈擁皂葢以
從容及夫昭格寰區紛綸簡冊其¶歸一也代有人焉若
乃總是全謀覃於奕葉流光¶受社潛齊累將之家崇徳
<pb:KR4d0001_WYG_011-5a>
計功下視世卿之族古¶難具美我則兼之公諱崇俊字
德修其先彭城人¶髙祖升調補山陽淮陰尉遂家焉即
爲縣人也岳¶峻洪基海䟽遥𣲖陽城相土千齡侯伯之
封沛澤¶中興兩代帝王之𦙍懐黃結紫論鼎甲以盱衡
刻¶像圖形誓山河而捧袂國史家牒披巻可知頃者¶聖
運中微羣方暫擾驪山之北犬戎興戲水之師¶踐土之
庭天子屈河陽之召公路擁南陽之衆僭<md:KR4d0001_SBCK_011-5a>¶號仲家隗囂
據隴右之圖坐論西伯勤王問罪呉¶太祖始定揚州賜
<pb:KR4d0001_WYG_011-5b>
脹專征昭皇帝遂加殊禮於是¶揚旌北討遷冦迹於淮
濱闢土西封謀守臣於諸¶將命我顯祖作牧鍾離乃固
堡障之嚴載施犬馬¶之備軍無粃政將期十萬之行師
有見糧即聚九¶年之蓄方圖大舉已仗前殳永年不登
未幾而殁¶長山羣盜舊畏來公西域故營願從班勇復
命烈¶考嗣膺使符不還渭水之兵誓卒龍門之託故蓼¶
城之戰斬獲過當汝陰之圍策勲居最先零委質¶鬭充
國以無由玁狁驚蒐射郅都而不中疇庸錫<md:KR4d0001_SBCK_011-5b>¶羨建清淮
<pb:KR4d0001_WYG_011-6a>
軍以壯中權加禮愼終贈太尉公以光¶幽穸既而鼔鼙
悽愴部曲徘徊家有遺恩人思世¶德帝曰崇俊惟爾恭
儉孝友誠明惠和任則中軍¶帥位則文昌長誕舉攸職
予惟汝嘉濠梁之郊控¶扼遐裔惟乃祖金克懋厥始乃
考仁規克愼厥中¶肆予命爾克成厥終往哉汝諧無廢
朕命公銜䘏¶奉詔墨絰即戎鋪陳政經討閲軍實思有
以光大¶前緒播揚國風初二先公之理也屬洛邑再遷
浚¶郊作梗偽新竊據延仍十五之期黄武開元始創¶三
<pb:KR4d0001_WYG_011-6b>
分之業犬牙之地蠆尾常揺鋒鏑縱橫車徒奔<md:KR4d0001_SBCK_011-6a>¶走摧身
獸困尚遥匡復之謨頳尾魚勞未暇綏懐¶之術逮公之
理也冦皆逺遁民佇息肩千里風從¶四方聳聽以為格
物必在於立制也故藝貢賦以¶息貪暴之端暢刑章以
拯姦宄之極賞不虚授罰¶其必行以為富邦必在於務
本也故使民以時相¶地之利持未熟之稻游惰自遷班
再易之田兼并¶絶倖以為邊寧不可以㤀武備也故逺
斥候浚溝¶隍竹與木而靡遺膏與苫而畢給亭障屼峙
<pb:KR4d0001_WYG_011-7a>
軍聲¶隱動以為强兵必在於實皇畿也故招懐邊甿講¶
習戎事游兵冀馬俱為無犯之容晉傑齊雄並集<md:KR4d0001_SBCK_011-6b>¶選和
之下嵗揀精鋭歸之京師其餘庶政常經門¶見戶睹斯
可畧而言也髙皇帝禮均元老寵冠列¶藩受禪之初則
進上公之秩肆類之際則委廉使¶之權言必見從無再
却之奏君常髙枕㤀北顧之¶憂皇上欽奉重熙聿遵無
改毗倚尤重親敬如初¶先太尉公之薨也西北小驚戒
嚴從便因詔執¶事移清淮軍於壽春及是復立定逺軍
<pb:KR4d0001_WYG_011-7b>
即命公為¶節度使仍以公少子匡符尚永嘉公主留侯
操印¶初躋上將之壇帝子吹簫即降王姬之館禮優伯¶
舅望重懿親於時公涖濠梁十有七年矣米鹽皆<md:KR4d0001_SBCK_011-7a>¶序丞
史當才閉閤罕爭舉烽無警朝廷以公能光¶前烈雅得
邊情清淮之師遺風仍在俾盛一家之¶美載嚴萬里之
城改壽州刺史充清淮軍節度使¶鄧侯倐去鷄鳴傷父
老之心長者負來虎渡息鄉¶閭之患能事畢舉考功再
期方將建大斾以風驅¶指函關而電掃雲中雞犬八公
<pb:KR4d0001_WYG_011-8a>
之迹徒存夢裏膏¶肓二豎之妖遂作春秋四十保大四
年夏六月十¶有六日薨於壽春公署皇上剪鬚靡及穿
壁方遥¶投緑沈之𤓰悲哀竟日賜黄銀之蒂慷慨霑襟
廢¶朝三日中使䕶葬詔兵部侍郎李貽業持節冊贈<md:KR4d0001_SBCK_011-7b>¶太
尉賜諡曰威即以其年秋九月十五日備鹵簿¶鼓吹葬
於濠州鍾離縣大化里之原禮也前夫人¶李氏後夫人
隴西郡君李氏皆太師趙忠懿王女¶也賴鄉仙李即開
柱史之源參野飛龍遂紀宗卿¶之籍勲庸六鎭時髙謝
<pb:KR4d0001_WYG_011-8b>
氏之門師範兩朝室有班¶姬之訓荃蘼蘭蕙映戚里以
芬芳藻荇蘋蘩播婦¶儀而昭晰門内之理夫人有焉子
八人二子幼長¶子節早亡次範滁州刺史次簡次策次
霸時未仕¶次符祕書郎或得公之政事或得公之兵鈐
學禮¶學詩惟忠惟孝皆推酥酪之味咸有芝蘭之芳所<md:KR4d0001_SBCK_011-8a>¶謂積善餘慶世濟其美者也惟公山河龍鳯凝粹¶彩於
神姿緯候風雲集淵謀於靈府議公家之事¶不以身為
行將軍之令毎由剛克卒祖禰之成業¶可謂聿修膺牧
<pb:KR4d0001_WYG_011-9a>
伯之寵章訖無虚授所以始終匪¶玷福禄攸歸同族之
間朱輪結軌季父仁贍作鎮¶夏口弟崇怙崇僖更典晉
陵其餘將軍列侯中郎¶校尉銀黄照爛光浮道德之門
珩珮陸離響雜髙¶陽之里苟非自天攸相與國無疆其
孰能與於此¶乎向使享大年敷逺畧鴻飛鵬舉功未可
量也天¶命不然能無永悼昔者荆州從事猶牽墮淚之
悲<md:KR4d0001_SBCK_011-8b>¶太宰舊寮亦有懐鉛之請況乎世功丕顯揭日月¶以
髙驤帝念惟隆㑹雲龍而下濟欲垂萬葉可不¶務乎微
<pb:KR4d0001_WYG_011-9b>
臣職典絲綸詞非清潤持赤管以承詔拂¶貞珉以投刃
庶使蚩蚩甿𨽻觀迹而長懐𦕈𦕈來雲¶披文而盡信其
銘曰¶
惟彼陶唐有此冀方自天祐之後嗣其昌侯遷魯¶縣帝
隱芒碭猗那大族嵩華配長渢渢彭城興我¶遐祚顯顯
山陽著我髙祖髙祖伊何仁而不遇慶¶鍾令孫聿來用
武皇運中否諸侯起爭浚郊怙亂¶淮壖不庭呉王奮發
受鉞專征命我顯祖守濠之<md:KR4d0001_SBCK_011-9a>¶城濠城嚴峻濠兵驍勇顯
<pb:KR4d0001_WYG_011-10a>
祖帥之羣兇振恐將軍¶下世邊烽亦聳乃命象賢荷時
之寵荷寵伊何載¶大其功蠢蠢梁冦言言潁墉是馘是
俘兵無頓鋒¶爰有竒畧集於威公威公嗣侯不墜其訓
戎事之¶隟民功是振為之中典著之令聞泗上風移髙
師¶河潤帝曰伯舅予嘉乃勲扞境則武安邦則文乃¶降
王姬于爾慶門乃改乗轅於彼西軍西軍何在¶鎭彼衡
霍威公來思式遏冦虐胡為已逺將星俄¶落百身寧贖
九原誰作明明天子惻愴聞鼙歲云¶秋止返斾遲遲二
<pb:KR4d0001_WYG_011-10b>
藩士女泣涕漣洏賢侯逝矣吾<md:KR4d0001_SBCK_011-9b>¶誰與歸黯黯塗山湯湯
淮涘駟馬悲鳴滕公所閉¶甘棠勿翦召伯攸憩是用刋
碑永告來裔¶
　　唐故徳勝軍節度使檢校太保同中書¶門下平章
　　　事扶風馬匡公神道碑銘¶
夫道被萬物處其中者是曰賢人功濟橫流讓其¶先者
方稱君子施之則開物成務興廣業而同歸¶巻之則保
族宜家垂令名於必大是以長沙呉芮¶繁祉邁於三雄
<pb:KR4d0001_WYG_011-11a>
南陽賈復賁寵隆於四七歴代已¶降靡不由之迄於我
朝則扶風公其人矣公諱仁¶裕字徳寛其先扶風人子
孫或從官於徐方今為<md:KR4d0001_SBCK_011-10a>¶彭城人也粤若萬邦作乂益有
佐禹之功因封受¶氏奢有却秦之績公侯必復關西靡
孟起之威文¶武未墜南郡被季長之德存乎譜牒無俟
闡揚曽¶祖某祖某皆以鹵莽之氣當屯䝉之運不履王
侯¶之事歸全父母之邦考某少負雄名為武寧軍禆¶將
才髙位下厥用弗昭累贈尚書右僕射傳曰有¶明德而
<pb:KR4d0001_WYG_011-11b>
不顯當代後必有興者故其餘慶集於我¶公惟公克稟
粹靈夙彰竒應方娠而神貺協夢既¶生而異氣充庭宗
族相驚閭里交慶識者謂之曰¶不意英物復鍾此兒天
將啟之馬氏為不朽矣長<md:KR4d0001_SBCK_011-10b>¶而爽邁輔以博聞善無常師
器以虛受乃皇圖中¶否赤縣淪災戰國縱横爭求策士
孔門堂奥半作¶家臣公負先見之明審擇君之義舉旗
沛澤即授¶中涓定難京城仍㕘主簿而上方從歴試允
懋臣¶功經綸草昧諮訪遺闕公親侍左右日奉謨猷能
<pb:KR4d0001_WYG_011-12a>
知四國之為且掌賔客之禮勞無伐善夙夜不離¶於公
美則歸君論議莫窺其際出入二紀懋肩一¶心車服以
庸寵禄來假乃升朝序乃掌禁師以佐¶領軍將兼總丞
相之兵衞申令惟一任衆惟睦¶推以恩信先之勤勞周
廬既嚴軍士以簡考績稱<md:KR4d0001_SBCK_011-11a>¶㝡帝用嘉之遷檢校司徒遥
兼宿州刺史夫千騎¶之長可以圖功百城之權可以觀
政中外迭處抑¶惟舊章即授楚州刺史本州團練使甸
服之際邦¶賦是繁長淮之衝戎寄為急公奉揚王略遵
<pb:KR4d0001_WYG_011-12b>
舉詔¶條人不易方計日而治徵為右衛大將軍復領舊¶
兵以衞相府董齊之畧有踰於初明年改右金吾¶大將
軍以扶風縣三百戶為封邑執金之職歴代¶雄重綿祀
虚位公首居之内訓却非之士外察苛¶留之禁熊羆宣
力輦轂無塵及上允膺内禪光啟¶建業寺府軍衞半存
舊京委公留臺右師俾率東<md:KR4d0001_SBCK_011-11b>¶夏即遷檢校太保改右天
威副統軍進爵為伯陜¶服從入公有力焉及參告類之
儀益光求舊之舉¶寵開幕府遥領徐方進封侯郡定食
<pb:KR4d0001_WYG_011-13a>
千戸左輔之¶地王業所基藩屏京師惟公攸賴乃移使
節往鎭¶京口公慈惠著於郡國威德洽於士心由是齊
人¶向風期年報政加同中書門下平章事廬州節度¶觀
察等使自南北分隔輶軒交馳合淝之郊常制¶衝要故
有台階之命以増外閫之威公於是謹斥¶堠審號令習
組練之士則聲如颷馳嚴堡障之備¶則勢若山立遼不
敢犯邊是以寧而察俗之方如<md:KR4d0001_SBCK_011-12a>¶南徐之理方當矢謨帷
扆薄伐關河渡江之誓既¶陳泝渭之舟已具嗚呼良圖
<pb:KR4d0001_WYG_011-13b>
未展早命不融春秋¶六十有三昇元六年閏三月五日
薨於廬州公署¶上省奏震悼廢朝三日即用𤣥甲之數
式擬鐵山¶之功給於官司臨以中使奉常以視履考祥
之義¶循貞心大度之美詳協公論易名曰匡即以其年¶
四月七日備鹵簿儀衞葬於廬州合淝縣鄉里禮¶也公
娶同郡萊氏封彭城郡君麗穠李之華親采¶蘩之職理
内協鵲巢之詠從貴有魚軒之華某年¶月日先公而逝
嗣子右弓箭庫使光庭東頭供奉<md:KR4d0001_SBCK_011-12b>¶官光祚閤門承㫖光
<pb:KR4d0001_WYG_011-14a>
紹皆稟義方無忝遺烈家承¶膏粱之後而恭順克修職
㕘紈綺之間而雅素自¶若君子謂扶風公其有後乎夫碑
頌之設有自來¶矣琬琰之細既垂於苕華盤盂之㣲又
參於警戒¶若乃道合天眷忠存王家累輔翼之功而鐘
鼎之¶報㒺間享將相之賞而帶礪之誓弗渝時無間言¶
没有餘位故其宗廟之紀金石之盟昭示來兹不¶可誣
也小臣不學奉㫖刋文庶使計功稱德代逺¶而愈信披
文相質事久而彌芬峴首之懐靡盡昆¶吾之烈長存嗚
<pb:KR4d0001_WYG_011-14b>
呼哀哉其銘曰<md:KR4d0001_SBCK_011-13a>¶益作朕虞實曰元凱崇基締業明徳攸在維趙於¶蕃封
移族改祚實刋山源長巨海因枝别代覓渭¶來遷道徳
絳帳勤王跕鳶流光襲祉映後昭前懐¶黄結紫著簡成
編誕發材英肇惟明懿鼎角膺竒¶龜文履異博容汎愛
入孝出悌運有屯䝉器無凝¶滯爰初發迹雲從潛泉濯
纓職幟拊翼中涓良驥¶處服忘歸在絃樞機言行無競
維賢繾綣從君匪¶伊履屐勤毖前殳周旋陛㦸居國必
<pb:KR4d0001_WYG_011-15a>
聞在身無擇¶帝爰允諧胙乃丕績惟彼淮泗疆以獯夷
維此京¶浙纘以邦畿封淮表浙惟惠惟威椒蘭在俗轅
轍<md:KR4d0001_SBCK_011-13b>¶興思羣舒待理獫狁孔棘帝謂侯氏纘服新息式¶固
爾猷惠此廬國乃陟台階俾藩于北龍斾四牡¶鉤膺鏤
錫命服有煒光聲載陽疆吏固圉蚩甿嚮¶方上儀象物
下謐飛禮梁木或顛通川有逝長城¶既嚴哲人永瘁像
著雲臺風存遐裔輟舂盡思瞻¶山隕淚信結殊俗悲深
上旻丹碑既刻列鼎盡勲¶祁連不冺庸器長存丕顯百
<pb:KR4d0001_WYG_011-15b>
代惟子有臣¶
　
　
　
　
　
　
　騎省集巻十一¶
<md:KR4d0001_SBCK_012-1a>¶
<pb:KR4d0001_WYG_012-1a>
欽定四庫全書
　騎省集巻十二¶
　　　　　　　　　　　　　宋　徐鉉¶　撰
　　茒
