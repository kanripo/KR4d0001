# -*- mode: mandoku-view; -*-
#+TITLE: 徐公文集
#+DATE: 2015-09-11 08:39:17.121679
#+PROPERTY: ID KR4d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0253-011徐公文集-卷第十一.
<pb:KR4d0001_SBCK_011-1a>¶
　徐公文集卷第十一¶
　　　　　　　東　海　徐口口口鉉¶
　　　舒州周將軍廟碑銘¶
　　　夀州刺史劉公神道碑銘¶
　　　唐故德勝軍節度使扶風馬　公神道碑銘¶
　　　　　舒州周將軍廟碑銘¶
　將軍諱瑜字公瑾廬江舒人也吴史列傳功炳乎¶
　丹青晥城遺祠頌闕乎金石嗚呼皇天有造物之¶
　柄有愛民之仁必待聖人而後行王者有承天之¶
　徳有濟世之量必待聖人而後發故天人合&KR0063;聖¶
<pb:KR4d0001_SBCK_011-1b>¶
　賢相湏民之司命闕一不可雖復凌雲之(今上/御名)非一¶
　木之材千金之裘非一狐之腋然其建大&KR0197;運長¶
　䇿揔覧英傑弘濟艱難亦一二人而巳故革夏者¶
　九有之師而伊尹爲阿衡翦商者三千同徳而吕¶
　望爲尚父秦爲無道髙祖誅之則鄼侯蓋於羣后¶
　莽據閏位光武正之則仲華冠於四七漢宗失御¶
　孫氏奮𤼵破虜討逆&KR0071;志勤王而將軍傾蓋於千¶
　載之期濡足於百六之會䇿名江左宣力中朝殊¶
　勲盛烈曠代齊𢍆何其偉哉於時王業始基羣兇¶
　方熾國難荐及人心屢摇將軍情𤼵於中義形於¶
<pb:KR4d0001_SBCK_011-2a>¶
　色履艱危之際貞節彌堅率振蕩之衆伸威方厲¶
　推誠以明大義故逆折游説之鋒屈身以表至公¶
　故首定君臣之敬摧赤壁之陣𫝑動九州建漢中¶
　之謀量包四海於是强敵攝迹羣生延頸姦雄之¶
　智無所施焉漢室之隆未可量也嗚呼天未悔禍¶
　國之不幸修塗止於偏帥大命殞於巴丘流慟扵¶
　當時遺恨於終古豈四百之祚暦數難移三分之¶
　基彊宇有限不然何雄才大略神授之如彼短命¶
　促齡天奪之如此忽乎茫昧不可得而詳也夫英¶
　聲由扵茂實元功出於全徳威稜所及非勉强之¶
<pb:KR4d0001_SBCK_011-2b>¶
　攸&KR0014;績用斯存豈毁譽之可奪有吴為新造之國¶
　柴桑乃觀望之師大帝非争衡之才子布有私室¶
　之顧將軍&KR0300;袂而&KR0120;橫戈以出魏蜀二主天下英¶
　雄或垂翅而宵奔或俛首而求救䧏兹以往烏足¶
　道哉至於分財推宅之仁&KR0026;樂審音之妙知人先¶
　覺之哲存交服物之懐實天縱其&KR0014;亦行有餘力¶
　矣嗟夫民墜塗炭真主所以臞瘠天造草昧良佐¶
　所以驅馳非君臣同體不足以濟大業非帷幄共¶
　㫁不&KR0085;以制横流將軍&KR0014;沮幼生之譚而吴主亦¶
　&KR0014;拒敵國之間將軍&KR0014;畫不世之䇿而吴主亦&KR0014;¶
<pb:KR4d0001_SBCK_011-3a>¶
　破羣疑之心故得丕顯覇功若斯之盛當此時也¶
　如趙士之碌碌漢相之　齪徒使有若林之會安¶
　&KR0014;施一䋲之維又况扵市道之交署門之客哉此¶
　義夫莭士所以感激扵風雲惆悵扵時運者也嗚¶
　呼微管之績既耀於中區盛徳之祀遂崇於東夏¶
　歴世逾逺善慶彌彰翼子謀孫徙封移社而支庻¶
　繁衍故在舒庸召𣗳猶存魯堂無壊光靈不冺實¶
　生太尉中書令西平恭烈王焉半千之運懸符祖¶
　徳萬夫之望&KR0098;濟時屯始為定難之雄終為佐命¶
　之老而仁風所被多在故鄊王與嗣子鄴皆莭制¶
<pb:KR4d0001_SBCK_011-3b>¶
　廬江今仲子祚復刺舉𤅬部過里門而載軾瞻廟¶
　貌而長懐命梓人以新其堂奥督里宰以除其徑¶
　術教祝史以潔其𥸅豆率宗属以薦其孝思肈建¶
　豐碑以永前烈懿哉象賢之羙共理之勤民用接¶
　和&KR0010;則大有戾夫不佞敢作頌云¶
　皇天上帝敷佑下民既命賢主亦生賢臣有若將¶
　軍救時之屯仗義秉信資忠輔仁堂堂定䇿蹇蹇¶
　忘身雄飛夏口橫薦江陵將軍猶生漢室不傾¶
　將軍既殁天下三分盛徳之享嚴祠未陻壮天撃¶
　莭義士沾巾猗歟舊國赫矣雲孫嗣勲纂服長㦸¶
<pb:KR4d0001_SBCK_011-4a>¶
　髙門夀宫有煥靈貌如存我紆蘭佩來挹犠罇懐¶
　賢慷慨用獻斯文¶
　　　　　大唐故厈時啓運功臣清淮軍莭度夀¶
　　　　　州觀察處置等使特進檢校太傅使持¶
　　　　　莭都督壽州諸軍事夀州刺史御史大¶
　　　　　夫上柱國彭城威侯贈太尉劉公神道¶
　　　　　碑¶
　聞夫郊圻内理牧萬民者是曰諸侯夷狄外攘守¶
　四方者其惟猛士然則安危異任文武殊塗故天¶
　下方爭韓彭英吴橫雕戈而震耀羣生待理龔黄¶
<pb:KR4d0001_SBCK_011-4b>¶
　寇賈擁皁盖以従容及夫昭格寰區紛綸簡册其¶
　歸一也代有人焉若乃㧾是全謨覃於奕葉流光¶
　受社潜齊累將之家崇徳計功下視慙卿之族古¶
　難具羙我則兼之公諱崇俊字徳脩其先彭城人¶
　髙祖升調補山陽淮隂尉遂家焉即為縣人也岳¶
　峻洪基海䟽遥𣲖陽城相土千齡侯伯之封沛澤¶
　中興兩代帝王之胤懐黄結紫論𪔂甲以盱衡刻¶
　像圗形誓山河而捧袂國史家牒披卷可知頃者¶
　聖運中微羣方暫擾&KR0784;山之北犬戎興戲水之師¶
　踐土之庭天子屈河陽之召公路擁南陽之衆僣¶
<pb:KR4d0001_SBCK_011-5a>¶
　號仲家隗囂據隴右之圗坐論西伯勤王問罪吴¶
　太祖始定揚州賜脤專征昭皇帝遂加殊禮於是¶
　&KR0045;旌北討遷㓂迹於淮濵闢土西封謀守臣扵諸¶
　將命我顯祖作牧鍾離乃固保障之嚴載施犬馬¶
　之傋軍無粃政將期十萬之行師有見糧即聚九¶
　年之蓄方圗大舉已仗前殳永年不登未㡬而殁¶
　長山羣盗舊畏來公西域故營願從班勇復命烈¶
　考嗣&KR0574;使符不還渭水之兵誓卒龍門之託故蓼¶
　城之𢧐斬𫉬過當汝隂之圍䇿勲居最先零委質¶
　鬬充國以無由獫狁驚蒐射郢都而不中疇庸錫¶
<pb:KR4d0001_SBCK_011-5b>¶
　羡建清淮軍以壮中權加禮慎終贈太尉公以光¶
　幽穸既而鼓鼙悽愴部曲徘徊家有遺㤙人思世¶
　徳帝曰崇俊惟爾恭儉孝友誠明恵和任則中軍¶
　帥位則文昌長誕舉攸職予惟汝嘉濠梁之郊控¶
　扼遐裔惟乃祖金克&KR0375;厥始乃考仁規克慎厥中¶
　肆予命爾克成厥終往哉汝諧無廢朕命公銜恤¶
　奉詔墨絰即戎鋪陳政經討閱軍實思有以光大¶
　前緒播&KR0045;國風&KR0004;二先公之理也屬洛邑再遷浚¶
　郊作梗偽新&KR0060;據仍延十五之期黄武&KR0271;元始創¶
　三分之業犬牙之地蠆尾常揺鋒镝縱横車徒奔¶
<pb:KR4d0001_SBCK_011-6a>¶
　走摧牙獸困尚遥厈復之謨赬尾魚勞未暇綏懐¶
　之術逮公之理也㓂皆逺遁民佇息肩千里風從¶
　四方聳聼以為格物必在扵立制也故藝貢賦以¶
　息貪暴之端暢刑章以拯姦宄之極賞不虚授罰¶
　其必行以為富&KR0022;必在於務本也故使民以時相¶
　地之利持未熟之稲游惰自遷班𠕅易之田兼并¶
　絶倖以為邉寕不可以忘武偹也故遠斥堠浚溝¶
　隍竹與木而靡遺膏與苫而畢給亭障屹峙軍聲¶
　隠然以為強兵必在扵實王畿也故招懐邉甿講¶
　習戎事游兵冀馬俱為無犯之容晉勇齊雄並集¶
<pb:KR4d0001_SBCK_011-6b>¶
　選和之下&KR0010;揀精銳歸之京師其餘庶政常經門¶
　見户暏斯可略而言也髙皇帝禮均元老寵冠列¶
　藩受禪之初則進上公之秩肆𩔖之際則委亷使¶
　之&KR0096;言必見従無𠕅却之奏君常髙枕忘北顧之¶
　憂皇上欽奉重熈聿遵無改毗𠋣尤重親敬有加¶
　&KR0004;先太尉公之薨也西北小驚戒嚴從便因詔執¶
　事移清淮軍於夀春及是復立定逺軍即命公為¶
　節度使仍以公少子匡符尚永嘉公主留侯操印¶
　&KR0004;躋上將之壇帝子吹簫即䧏王&KR0078;之館禮優伯¶
　舅望重懿親于時公涖濠梁十有七年矣米鹽皆¶
<pb:KR4d0001_SBCK_011-7a>¶
　序丞史當才閉閤罕争舉烽無警朝廷以公&KR0014;光¶
　前烈雅得邉情清淮之師遺風仍在俾盛一家之¶
　羙載嚴萬里之城改夀州刺史充清淮軍節度使¶
　鄧侯倐去雞鳴傷父老之心長者負來虎渡息鄊¶
　閭之患&KR0014;事畢舉考功𠕅朞方將建大斾以風驅¶
　指函関而電掃雲中雞犬八公之迹徒存夢裏膏¶
　肓二䜿之妖遂作春秋四一保大四年夏六月十¶
　有六日薨于夀春公署皇上剪&KR0161;靡及穿壁方遥¶
　&KR0300;緑沈之𤓰悲哀竟日賜黄銀之帶慷慨霑&KR0109;廢¶
　朝三日中使䕶葬詔兵部侍&KR0048;李貽業持節册贈¶
<pb:KR4d0001_SBCK_011-7b>¶
　太尉賜謚曰威即以其年秋九月十五日偹鹵簿¶
　鼓吹葬于濠洲鍾離縣大化里之原禮也前夫人¶
　李氏後夫人隴西郡君李氏皆太師趙忠懿王女¶
　也賴郷仙李即&KR0271;柱史之源参野飛龍遂紀宗卿¶
　之籍勲庸六鎮時髙謝氏之門師範両朝室有班¶
　&KR0078;之訓荃蘪蘭&KR0525;映戚里以芬芳藻荇蘋蘩播婦¶
　儀而昭晢門内之理夫人有焉子八人二子㓜長¶
　子節早卒次範滁州刺史次簡次䇿次覇時未仕¶
　次符秘書郎或得公之政事或得公之兵鈐學禮¶
　學詩惟忠惟孝皆推酥酪之味咸有芝蘭之芳所¶
<pb:KR4d0001_SBCK_011-8a>¶
　謂積善餘慶世濟其羙者也惟公山河龍鳳凝粹¶
　彩扵神姿緯&KR0049;風雲集淵謀於&KR0149;府議公家之事¶
　不以身爲行將軍之令每由剛克卒祖禰之成業¶
　可謂聿修&KR0574;牧伯之寵章訖無虗授所以始終匪¶
　玷福禄攸歸同族之間朱輪結&KR0100;季父仁贍作鎮¶
　夏口弟崇怙崇僖更典晉陵其餘將軍列侯中郎¶
　校尉銀黄照爛光浮通徳之門珩珮陸離響雜髙¶
　陽之里茍非自天攸相與國無&KR0416;其孰&KR0014;與於此¶
　乎向使享大年敷逺略鴻飛鵬舉功未可量也天¶
　命不然能無永悼昔者荆州從事猶牽墮淚之悲¶
<pb:KR4d0001_SBCK_011-8b>¶
　太宰舊寮亦有懐鈆之請况乎世功丕顯掲日月¶
　以髙驤帝念惟𨺚㑹雲龍而下濟欲垂萬葉可不¶
　務乎微臣職典絲綸詞非淸潤持赤管以承詔拂¶
　貞珉而&KR0300;刃使&KR0214;&KR0214;氓𨽻&KR0026;迹而長懐眇眇來雲¶
　披文而盡信其銘曰¶
　惟彼陶唐有此兾方自天祐之後嗣其昌侯遷魯¶
　縣帝隠芒碭猗那大族嵩華配長渢渢彭城興我¶
　遐祚顯顯山陽著我髙祖髙祖伊何仁而不遇慶¶
　鍾令孫聿来用武皇運中否諸侯&KR0120;争浚郊帖亂¶
　淮壖不庭呉王奮𤼵受鉞專征命我顯祖守濠之¶
<pb:KR4d0001_SBCK_011-9a>¶
　城濠城嚴峻濠兵驍勇顯祖率之羣兇振恐將軍¶
　下世邉烽亦聳乃命象賢荷時之&KR0194;荷&KR0194;伊何載¶
　大其功蠢蠢梁宼言言潁墉是馘是俘兵無頓鋒¶
　爰有竒略集扵威公威公嗣侯不墜其訓戎事之¶
　隟民功是振為之中典著之令問泗上風移京師¶
　河潤帝曰伯舅予嘉乃勲抒境則武安&KR0022;則文乃¶
　䧏王姬于爾慶門乃改乗轅于彼西軍西軍何在¶
　鎮彼衝霍威公來思式遏㓂虐胡馬已逺將星俄¶
　落百身寕贖九原誰作明明天子惻愴聞鼙&KR0010;云¶
　秋止返斾遅遅二藩士女泣涕漣洏賢侯逝矣吾¶
<pb:KR4d0001_SBCK_011-9b>¶
　誰與歸黯黯塗山湯湯淮涘駟馬悲鳴滕公所閉¶
　甘棠勿翦召伯攸憇是用刋碑永告来裔¶
　　　　　唐故徳勝軍節度使檢校太保同中書¶
　　　　　門下平章事扶風馬匡公神道碑銘¶
　夫道被萬物處其中者是曰賢人功濟橫流譲其¶
　先者方稱君子施之則&KR0271;物成務與廣業而同歸¶
　卷之則保族宜家垂令名於必大是以長沙呉芮¶
　繁祉邁扵三雄南陽賈復賁寵𨺚於四七歴代已¶
　降靡不由之迄于我朝則扶風公其人矣公諱仁¶
　裕字徳寛其先扶風人子孫或從官扵徐方今為¶
<pb:KR4d0001_SBCK_011-10a>¶
　彭城人也粤若萬&KR0022;作义益有佐禹之功因封受¶
　氏奢有却秦之績公侯必復関西靡孟&KR0120;之威文¶
　武未墜南郡被季長之徳存乎譜牒無俟闡&KR0045;曾¶
　祖某祖某皆以鹵介之氣當屯䝉之運不履王侯¶
　之事歸全父母之&KR0022;考某少&KR0018;雄名為武寕軍禆¶
　將才髙位下厥用弗昭累贈尚書右僕射傳曰有¶
　明徳而不顯當伐後必有興者故其餘慶集于我¶
　公惟公克禀粹靈夙彰竒&KR0063;方娠而神貺協夢既¶
　生而異氣充庭宗族相驚里閭交慶識者謂之曰¶
　不意英物復鍾此児天將啓之馬氏為不朽矣長¶
<pb:KR4d0001_SBCK_011-10b>¶
　而&KR1065;邁輔以博聞善無常師器以虚受及皇圖中¶
　否赤縣淪災𢧐國縱橫争求䇿士孔門堂奥半作¶
　家臣公負先見之眀審擇君之義舉旗沛澤即授¶
　中㳙定難京城仍叅主簿而上方從歴試&KR0098;懋臣¶
　功&KR0052;綸草昧諮訪遺闕公親侍左右日奉謨猷&KR0014;¶
　知四國之為且掌賔客之礼勞無伐善夙夜不離¶
　於公羙則歸君論議莫闚其際出入二紀懋肩一¶
　心車服以庸寵禄來假乃升朝序乃掌禁師以左¶
　領軍將軍兼緫丞相之兵衛申令惟一任衆惟睦¶
　推以恩信先之勤勞周廬既嚴軍事以簡考績稱¶
<pb:KR4d0001_SBCK_011-11a>¶
　冣帝用嘉之遷檢校司徒遥兼宿州刺史夫千&KR0016;¶
　之長可以圗功百城之權可以觀政中外迭處抑¶
　惟舊章即授楚州刺史本州團練使甸服之際&KR0022;¶
　賦是繁長淮之衝戎&KR0009;為急公奉&KR0045;王略遵舉詔¶
　條人不易方計日而治徵為右衛大將軍復領舊¶
　兵以衛相府董齊之略有踰于&KR0004;明年改右金吾¶
　大將軍以扶風縣三百户為封邑執金之職厯代¶
　雄重綿祀虚位公首居之内訓却非之士外察苛¶
　留之禁熊羆宣力輦轂無塵及上允&KR0574;内禅光啓¶
　建業寺府軍衛半存舊京委公留臺右師俾率東¶
<pb:KR4d0001_SBCK_011-11b>¶
　夏即遷檢校太保改右天威副統軍進爵為伯陕¶
　服從入公有力焉及参告𩔗之儀益光求舊之舉¶
　寵&KR0271;幕府遥領徐方進封郡侯定食千户左輔之¶
　地王業所基藩屏京師惟公攸賴乃移使節徃鎮¶
　京口公慈恵著扵郡國威徳洽於士心由是齊人¶
　向風朞年報政加同中書門下平章事廬州節度¶
　&KR0026;察等使自南北分隔戎華交馳合淝之郊常制¶
　衝要故有台階之命以増外閫之威公扵是謹斥¶
　候審號令習組練之士則聲如颷馳嚴堡障之備¶
　則𫝑若山立虜不敢犯邉是以寧而察俗之方如¶
<pb:KR4d0001_SBCK_011-12a>¶
　南徐之理方當矢謨帷扆薄伐関河渡江之誓既¶
　陳斥渭之舟已具嗚呼良圖未展早命不融春秋¶
　六十有三昇元六年閏三月五日薨于廬州公署¶
　上省奏震悼廢朝三日即用玄甲之数式擬鐵山¶
　之功給於官司臨以中使奉常以視履考祥之義¶
　循貞心大度之美詳協公論易名曰匡即以其年¶
　四月七日傋鹵簿儀衞葬于廬州合淝縣郷里禮¶
　也公娶同郡莱氏封彭城郡君麗穠李之華親采¶
　蘩之職理内協鵲巢之詠從貴有魚軒之華某年¶
　月日先公而逝嗣子右&KR0211;箭庫使光庭東頭供奉¶
<pb:KR4d0001_SBCK_011-12b>¶
　官光祚閤門承旨光紹皆禀義方無忝遺烈家承¶
　膏𥹭之後而恭順克修職在綺紈之間而雅素自¶
　若君子謂扶風公其有後乎夫碑頌之設有自来¶
　矣琬琰之細既垂於苕華盤盂之㣲又參於警戒¶
　若乃道合天眷忠存王家累輔翼之功而鍾鼎之¶
　報㒺報享浖相之賞而帶礪之誓弗渝時無間言¶
　𣳚有餘位故其宗廟之紀金石之銘昭示来雲不¶
　可誣也小臣不學奉㫖刋文庶使計功稱徳代逺¶
　而愈信披文相質事久而弥芬峴首之懐靡盡昆¶
　吾之烈長存嗚呼哀哉其銘曰¶
<pb:KR4d0001_SBCK_011-13a>¶
　益作朕虞實曰元凱崇基締業明徳攸在維趙于¶
　蕃封移族改祚實刋山源長巨海因枝别代&KR1226;渭¶
　来遷導徳綘帳勤王跕鳶流光襲祉映後昭前懐¶
　黄結紫著簡成編誕𤼵材英肈惟明懿𪔂角&KR0574;竒¶
　龜文履異博容汎愛入孝出悌運有屯䝉器無凝¶
　滯爰&KR0004;𤼵迹雲從潛泉濯纓職幟拊翼中㳙良𩦸¶
　處服忘歸在弦樞機言行無競維賢繾縥從君匪¶
　伊&KR0130;&KR0282;勤毖前殳周旋陛㦸居國必聞在身無擇¶
　帝爰&KR0098;諧胙乃丕績惟彼淮泗彊以獯夷維此京¶
　浙纉以&KR0022;畿封淮表浙惟恵惟威椒蘭在俗轅轍¶
<pb:KR4d0001_SBCK_011-13b>¶
　興思羣舒待理獫狁孔&KR0068;帝謂侯氏纉服新息式¶
　固尔猷恵此廬國乃陟台階俾藩于北龍旂四牡¶
　鈎&KR0574;鏤錫命服有煒光聲載&KR0045;獷狄弭耳&KR0214;甿嚮¶
　方上儀像物下謐飛蝗梁木或顛通川有逝長城¶
　既嚴哲人永瘁像著雲臺風存遐裔輟舂盡思瞻¶
　山殞淚信結殊俗悲深上旻丹碑既刻列鼎書勲¶
　祁連不冺庸&KR0266;長存丕顯百代惟予有臣¶
　徐公文某卷第十一¶
