# -*- mode: mandoku-view; -*-
#+TITLE: 徐公文集
#+DATE: 2015-09-11 08:39:17.913895
#+PROPERTY: ID KR4d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0253-029徐公文集-卷第二十九.
<pb:KR4d0001_SBCK_029-1a>¶
徐公文集&KR0195;第二十九¶
　　　　　　東　海　徐■◍◍鉉¶
　　大宋左千牛衛上將軍追封吴王隴西公墓誌銘¶
　　大宋右千牛衛上將軍隴西郡公李公墓誌銘¶
　　大宋故處士贈太子少師李公墓誌銘¶
　　大宋故尚書户部郎中王君墓誌銘¶
　　大宋故尚書兵部貟外郎江君墓誌銘¶
　　大宋故陳留縣主簿贈太子中允李府君墓誌銘¶
　　　　大宋左千牛衛上將軍&KR0503;封吴王隴¶
　　　　公墓誌銘(并序)¶
<pb:KR4d0001_SBCK_029-1b>¶
　盛徳百世善&KR0071;者所以主其祀聖人無外善守者¶
　不&KR0014;固其存蓋運暦之所推亦古今之一貫其有¶
　享蕃錫之寵保克終之美殊恩飾壌懿範流光傳¶
　之金石斯不誣矣王諱煜字重光隴西人也昔庭¶
　堅賛九徳伯陽恢至道皇天眷祐錫祚于唐祖文¶
　宗武世有顯徳載祀三百龜玉淪胥宗子維城蕃¶
　衍萬國江淮之地獨奉長安故我顯祖用&KR0574;推戴¶
　淳耀之烈載光舊吴二世承基克廣其業皇宋將¶
　啓玄貺冥符有周&KR0271;先太祖厯試威徳所及寰宇¶
　將同故我舊&KR0022;祗畏天命貶大號以禀朔獻地圖¶
<pb:KR4d0001_SBCK_029-2a>¶
　而請吏故得義動元后風行域中恩禮有加綏懐¶
　不世魯用天王之禮自越常鈞&KR0566;存紀侯之國曽¶
　何足貴王以世嫡嗣服以古道馭民欽若&KR0212;倫率¶
　循先志奉蒸嘗恭色養必以孝賔大臣事耉老必¶
　以禮居處服御必以莭言動施舎必以時至於荷¶
　全濟之㤙謹藩國之度勤脩九貢府無虚月祗奉¶
　百&KR0229;知無不為十五年間天眷彌渥然而果於自¶
　信怠於周防西鄰起釁南箕(今上/御名)禍&KR0300;杼致慈親之¶
　惑乞火無里婦之辭始勞因壘之師終後塗山之¶
　㑹口太祖至仁之舉大賚為懐録勤王之前効恢¶
<pb:KR4d0001_SBCK_029-2b>¶
　焚謗之廣度位以上將爵為通侯待遇如初寵錫¶
　斯厚¶
　今上宣猷大𪋤敷惠萬方毎侍論思常存&KR0271;釋及¶
　飛天在運麗澤推恩擢進上公之封仍加掌武之¶
　秩侍従親禮勉諭優容方將度越等&KR0156;登崇名數¶
　嗚呼閲川無捨景命不融太平興國三年秋七月¶
　八日(今上/御名)疾薨于京師里之第享年四十有二¶
　皇上撫几興悼&KR0300;𤓰軫悲痛生之不逮俾殁而加¶
　飾特詔輟朝三日贈太師追封吴王命中使涖葬¶
　凡䘮𥙊所湏皆従官給即其年冬十月日葬于河¶
<pb:KR4d0001_SBCK_029-3a>¶
　南府某縣某郷某里禮也夫人鄭國夫人周氏勲¶
　舊之族是生&KR0022;媛肅雍之美流詠國風才實女師¶
　言成閫則子左千牛大將軍某&KR0109;神俊茂識度淹¶
　通孝悌自表於天資才略靡由於師訓日出之學¶
　未易可量惟王天骨秀異神氣清粹言動有則容¶
　止可&KR0026;精究六&KR0052;旁綜百氏常以為周孔之道不¶
　可暫離經國化民𤼵號施令造次於是始終不渝¶
　酷好文辭多所述作一游一豫必以頌宣載笑載¶
　言不忘經義洞曉音律精别雅鄭窮先王制作之¶
　意審風俗淳薄之原為文論之以續樂記所著文¶
<pb:KR4d0001_SBCK_029-3b>¶
　集三十&KR0195;雜說百篇味其文知其道矣至於弧矢¶
　之善筆札之工天縱多&KR0014;必造精絶本以惻隠之¶
　性仍好竺乾之教草木不殺禽魚咸遂賞人之善¶
　常若不及掩人之過惟恐其聞以至法不勝姦威¶
　不克愛以厭兵之俗當用武之世孔明罕&KR0063;變之¶
　略不成近功偃王躬仁義之行終于亡國道有所¶
　在復何媿歟嗚呼哀哉二室南峙三川東注瞻上¶
　陽之宫闕望北邙之靈𣗳旁寂𡨜兮迥野下冥冥¶
　兮長暮&KR0009;不朽於金石庻有傳於竹素其銘曰¶
　天鍳九徳錫我唐祚綿綿𤓰&KR1705;茫茫商土裔孫有¶
<pb:KR4d0001_SBCK_029-4a>¶
　慶舊物重覩&KR0271;國承家彊吴跨楚䘮亂孔&KR0068;我恤¶
　疇依聖人既作我知所歸終日靡俟先天不違惟¶
　藩惟輔永言固之道或汙𨺚時有險易蠅止于&KR0068;¶
　虎游於市明明大君寛仁以濟嘉爾前哲釋兹後¶
　至亦(今上/御名)亦見乃侯乃公沐浴玄澤徊翔景風如松¶
　之茂如山之崇奈何不淑運極化窮舊國䟽封新¶
　阡啓室人諗之謀卜云其吉龍章𩦸徳蘭言玉質¶
　邈爾何往此焉終畢儼青蓋兮裶裶驅素虬兮遅¶
　遅即隧路兮徒返望君門兮永辭庶九原之可作¶
　與緱嶺兮相期垂斯文于億載將樂石兮無𧇊¶
<pb:KR4d0001_SBCK_029-4b>¶
　　　　　大宋石千牛衛上將軍隴西郡公李公¶
　　　　　墓誌銘¶
　公諱従善字子師隴西成紀人唐室之諸孫元和¶
　之近屬譜諜詳悉此不具陳若夫天祚之徳大運¶
　有時而極積慶之祀百世無得而踰必生克肖之¶
　賢以承有後之&KR0063;保姓受氏公實宜之昔者土徳¶
　既㣲羣雄角立維我顯祖&KR0853;宅舊吴延祚四紀傳¶
　國三世公以天屬之愛&KR0574;寳玉之封始在膠庠已¶
　有名望姿儀秀出文學生知仁孝極於事君謙抑¶
　形于下士中外之論翕然&KR0091;之由是受任六官交¶
<pb:KR4d0001_SBCK_029-5a>¶
　修庶職彌綸舊典諮訪老成恪居無違所至皆理¶
　于時聖人出於中土正朔及於四方維我先君祗¶
　畏天命受盟請吏息民弭兵玉帛交馳冠葢相望¶
　公親則介弟位則中台獨奉絲綸留𠫵槐&KR0068;元戎¶
　駟牡分建莭之權玄冕九章奉侍祠之列朝奨既¶
　厚臣誠益恭後凋之葉無渝萬頃之陂自若故得¶
　全名莭於危疑之際保恩顧於終始之間環衛迭¶
　遷&KR0009;任増重盤根必觧師律以貞十有餘年其志¶
　如嗚呼修塗方騁景命不融春秋四十有八雍熈¶
　四年秋九月薨于通許護軍之廨詔輟朝一日賻¶
<pb:KR4d0001_SBCK_029-5b>¶
　絹百匹即其年冬十月十三日葬于&KR0271;封府&KR0271;封¶
　縣吹臺鄊蘇里祔太夫人凌氏之塋禮也前夫人¶
　徐氏&KR0071;室周氏並早卒皆有肅雍之徳窈窕之華¶
　宜家治内盡其規魚軒象服昭其盛子十四人仲¶
　顗仲翊仲衍仲華仲雅仲頴仲寕仲簡仲彬仲文¶
　仲猷仲玄仲義仲端女十四人慕英懿卿奉蘋藴¶
　蘭正容茂莭穉仙恵昭如賔道崇鳯兆㓜貞閨秀¶
　季貞或嬪于盛族或待禮未行惟公生于深宫特¶
　禀異氣謙而得禮和而執中容納直言賔延素士¶
　經歴夷險雅度不渝大年未登終古同嘆鉉登門¶
<pb:KR4d0001_SBCK_029-6a>¶
斯久辱顧殊深永惟知已之恩願表爲陵之谷其¶
銘曰¶
真源引𣲖仙李垂芳實生我公金玉其相非禮勿¶
動出言有章忠信以濟終然允&KR0391;三代之姓倐焉¶
爲庶九萬之程溘然中路吹臺北峙浚川東注不¶
植刺草長瞻宰𣗳大雅君子隴西公之墓¶
　　　　大宋故處士贈太子少師李公墓誌銘¶
　　　　并序¶
道之㤗也賢人振衣而濟物時之否也君子括&KR0809;¶
以獨善其有修之家而孚教於俗無其位而博施¶
<pb:KR4d0001_SBCK_029-6b>¶
　於人角立傑出蓋亦難矣公諱某字某庭堅邁徳¶
　百世流光源長𣲖逺蕃衍郡國今為常山真定人¶
　也祖某贈太子少保考某贈太子少傅公即少傅¶
　第三子也㓜而岐嶷長而純孝承顔先意實禀生¶
　知七&KR0010;丁太夫人憂泣血&KR0376;&KR0308;殆于毀滅宗族驚¶
　異謂之神童事兄弟人莫&KR0014;間先是唐之叔世燕¶
　趙多虞故我先人累世貞遯公亦奉家法咸樂丘¶
　園躬耕敦本儉以足用百年之業是享素封既而¶
　天下兵興生民益否公盡出私積以均有無為食¶
　以救飢歉微嗟采之誚焚劵以賙乏絶非市義之¶
<pb:KR4d0001_SBCK_029-7a>¶
　求逺邇之人全濟甚衆懐仁向義者撫之既無矜¶
　色背恵棄信者接之亦無愠容&KR0109;懐曠然莫窺其¶
　際慈愛惻隠視人如傷昆䖝草木無所夭閼故閭¶
　里率化風俗以和崇儒尊道墳籍未嘗釋手喜酒¶
　好客醒醉必與之同常以為芳華易凋光隂不駐¶
　𤼵于吟詠以&KR0009;其情&KR0058;杖角巾所至皆&KR0408;是非优¶
　优若蚊䖟之過前愚智憧憧若蜾臝之在側至矣¶
　哉古之達者也開運末有晉失御獫狁孔&KR0068;公挈¶
　家南度居于胙城伯氏飛龍府君時在榮陽召公¶
　同處廣順三年夏六月日終于鄭州私第享年四¶
<pb:KR4d0001_SBCK_029-7b>¶
十有三夫人清和郡太夫人張氏以謝女之淑徳¶
狥菜妻之髙莭宜家理内令問藹然威姑性嚴諸¶
婦皆&KR0717;夫人順而得禮勤而無怨晨夕參侍獨&KR0013;¶
深慈凡飲食藥餌須&KR0052;夫人之手然後即御長姒¶
亦頗嚴厲夫人事之如姑或&KR0013;誚責怡聲致拜由¶
是閨門之内不肅而成及罹恭姜之哀更全孟母¶
之訓諸孤稍長教以學文為之擇師友為之致&KR0052;¶
籍凡學舎賔館之所須者輟衣食&KR0162;簮珥以奉之¶
躬截髪之恵俾其親仁引㫁織之言誡其中廢故¶
諸子皆立門户如&KR0004;越建𨺚二年秋七月十日終¶
<pb:KR4d0001_SBCK_029-8a>¶
　于鄭州私第享年四十有五長子格大理評事次¶
　子至吏部侍郎兼秘書監吏部以文學冠時擢髙¶
　第於聖鍳以才業&KR0574;世參大政于中樞以疾告罷¶
　復為少宰天子祕御書于中禁命我專掌式恢文¶
　教時人榮之先是少師之𦵏也世猶多故禮或有¶
　闕及夫人祔也塋地逼隘介于羣冡之間&KR0002;子曰¶
　非安神之宅也即以端拱元年冬十二月十三日¶
　改卜于鄭州管城縣某鄉里原禮也鉉鄉里遼夐¶
　聲塵致暌朅來京師獲與吏部㳺處覩于公髙門¶
　之盛知&KR0391;孫有後之由公之行實皆聞于輿論或¶
<pb:KR4d0001_SBCK_029-8b>¶
　得於家老梗㮣而已不&KR0014;偹舉也金石之紀宜在¶
　鴻儒恵然見顧辭不𫉬命謹爲銘曰¶
　天生賢人以佑生民生民數竒賢人隠淪修之于¶
　家富以其鄰里閭率化宗族歸仁樂天知命全和¶
　保真鳯皇于飛以况嘉耦伯鸞之妻士行之母婉¶
　淑宜家嚴慈啓後金鈎鵲印魚軒紫綬令問無已¶
　流光不朽刻此貞珉髙深共乆¶
　　　　　大宋故尚書戸部郎中王君墓誌銘¶
　君諱𠑽貞字守莭其先太原人也緱山之胄本固¶
　源長淮水既微枝分𣲖别所居占籍吴楚爲多今¶
<pb:KR4d0001_SBCK_029-9a>¶
爲廬陵人矣曽祖某不仕祖某贈吉州别駕考某¶
屯田郎中君弱不好弄㓜善屬文風骨峻整器度¶
閑雅年未及冠名聞于時自唐室之季詞&KR0163;道䘮¶
江左延祚復覩舊章翰林學士江君文蔚典司春¶
官詳求藝實取人至寡較文尤精君一舉擢第首¶
冠諸子時人以爲追蹤元和之際矣明年以秘書¶
省正字釋褐寓直樞近專掌文翰之任措詞典雅¶
叙事詳審守位以慎當官以勤由是二十餘年累¶
&KR0118;至中書舎人樞宻副使未嘗佗任求之前載亦¶
爲異矣及末葉多故時政浸衰唯吾守道中立不¶
<pb:KR4d0001_SBCK_029-9b>¶
渉浮議及宗國淪䘮䇿名天朝自太子中允歴户¶
部兵部二員外郎禮部户部二郎中典漢滑㐮梓¶
四州事皆以寛簡為務仁愛推誠當時之不名臣¶
僕長孺之擇任丞吏是故民以之睦政以之修端¶
拱二年秋自梓潼還至京九月十八日(今上/御名)疾終于¶
興州之傳舎享年六十明年某月日葬于楊州某¶
縣鄊里禮也夫人隴西縣君李氏早亡無子女一¶
人許&KR0408;鹽鐡使諫議陳某惟君有文雅之用有周¶
慎之誠言行相顧光塵不異奉職無廢舉在私無¶
惰容厯夷險而不回保始終而無吝&KR0004;君始従鄉¶
<pb:KR4d0001_SBCK_029-10a>¶
薦余已典綸誥謬爲先逹屢辱請益及余消長在¶
運而君金石不渝古人之風於是在矣已悲深谷¶
更閱逝川𤼵爲哀詞識彼泉户銘曰¶
猗嗟夫君心宜氣純英英逹士亹亹詞臣不愆於¶
位有惠於民無悔無咎不緇不磷吉徃凶歸道悠¶
運促旋自九折復于左轂駟馬悲鳴市人行哭邈¶
矣彼蒼云何不淑悠悠&KR0022;水隠隠崑岡慈親臨奠¶
令季持䘮旁羅宰𣗳下閟玄堂郊原掩靄雲日冥¶
茫痛光塵兮永已念蘭菊兮徒芳¶
　　　　大宋故尚書兵部貟外郎江君墓誌銘¶
<pb:KR4d0001_SBCK_029-10b>¶
　君諱直木字子建尋陽人也廬九之地時生俊才¶
　忠壮之族世著南國末葉湮替與時汙𨺚儒墨退¶
　譲垂爲家法曽祖晁祖(蠙)考(隲)皆不仕伯父夢孫¶
　與先君同隠廬山以&KR0052;學大義自娱伯父後&KR0574;宰¶
　府之辭自求弦歌之任報政罷去復隠舊山孝友¶
　貞清鄉里推服先妣李氏方娠夢神人授以直木¶
　一本寤而生君故取名焉㓜而頴悟生知經義七¶
　&KR0010;以神童擢第未㡬丁先君&KR0104;至性孺慕宗族&KR0091;¶
　歎孜孜色餋無復宦情學古屬文惟日不足爰及¶
　弱冠遂以詞藝知名其爲文清淡簡約自爲品格¶
<pb:KR4d0001_SBCK_029-11a>¶
尤長於古風詩家居凡二十五年親友敦喻乃從¶
常調釋褐太常寺奉禮郎轉江都縣主簿直以事¶
上不失其恭勤以率下畢舉其職民従其化吏服¶
其&KR0014;府尹陳玄藻縣令路儀皆恃才傲物獨推重¶
于君以為不如也改江夏令其理如&KR0004;鄂帥何洙¶
武勲𦤺位性復暴桀亦加優禮異于餘人嘗視君¶
舉止迂緩車服朴野輙怡然而笑毎責諸寮屬曰¶
君軰&KR0091;為儒生不學江令也秩滿改蘄州黄梅令¶
議者以為屈君以郷曲俯接欣然而往踰&KR0010;遷歙¶
州黟縣令㑹宗属封建妙選府寮授君記室之任¶
<pb:KR4d0001_SBCK_029-11b>¶
處平臺&KR0232;道之地列瑇簮珠&KR0130;之間清莭素風凛¶
然不改正詞直道動必盡規府公甚重之十有餘¶
年累遷至水部貟外郎賜緋而記室如故庚午&KR0010;¶
府公奉使天朝留鎮兖海授君㤗寕莭度判官檢¶
校僉部貟外郎數年遷司門貟外郎判刑部今上¶
元年加朝奉郎先君贈大理司直先妣追封隴西¶
縣太君視事三載求外任以自效上以君恭勤詳慎¶
宜乆其職拜兵部貟外郎仍兼刑部享年六十有¶
四居常康寕微病數日奄従物故時太平興國五¶
年冬十二月二十八日也即明年二月十日葬于¶
<pb:KR4d0001_SBCK_029-12a>¶
&KR0271;封縣汴陽鄉豊臺里禮也前夫人封氏今夫人¶
太原縣君王氏皆有窈窕之質幽閑之操叶此貞¶
莭蔚其門風長子敞京兆府醴泉縣主簿次曰用¶
成用明用澄用康用平用文用寕女二人曰慕昭¶
用貞君生於季俗世全素業性純貌古行潔文髙¶
守道安貧非禮不動未嘗忤物亦不隨流真所謂¶
鞠躬君子者矣夙惠之性禀于天資年十餘&KR0010;侍¶
伯父食不過園&KR0188;而已伯父戯之曰啜白薤之&KR0245;¶
淡而無味君&KR0063;聲荅曰齧紫茄之蔕鏗爾有聲人¶
知其當大成也余始聞其名晩乃識面察言觀行¶
<pb:KR4d0001_SBCK_029-12b>¶
　重其為人藩房見選余所薦也亦既稱職頗嘗自¶
　多丙寅&KR0010;與君俱年五十&KR0010;日㑹飲酒相與賦詩¶
　君先就曰學易寕無道知非素有心余遂不復作¶
　也君有文集二十卷嗚呼𢍆濶夷險咨嗟年𩯭一¶
　生一死孰克忘情聊存挂劔之期故有刋銘之作¶
　其詞曰¶
　嗚呼江君世濟其名生今之俗為古之人閨門侃¶
　侃鄉里恂恂其實如秋其華如春握蘭有裕伏閣¶
　惟勤考終歸全邈焉清塵葬于所𣳚古&KR0091;逹者浚¶
　水長源夷門逈野徒挂寳劔空馳白馬勝氣如存¶
<pb:KR4d0001_SBCK_029-13a>¶
　逰川不捨勒石垂芳千載之下¶
　　　　　大宋故陳留縣主簿贈太子中允李府¶
　　　　　君墓誌銘(并序)¶
　府君諱某字廣途其先隴西狄道人仙源帝系蕃¶
　衍萬&KR0022;隴西一族獨為𪔂甲中葉従官因家雍丘¶
　今為縣人曽祖(巢)祖(禮)皆不仕考(洪)蔡州長史府¶
　君清明禀氣才智夙成㓜而屬文已洽時譽既志¶
　學通左氏春秋未冠即為講説横&KR0052;請益虚往實¶
　歸㣲言奥義别為編録年二十三舉進士𠕅不中¶
　第後唐天成&KR0004;宗人璩為大宗正見而器之曰王¶
<pb:KR4d0001_SBCK_029-13b>¶
　室多故吾道未光得禄而已何必是也乃表為屬¶
　吏委以牋奏丞相鄭公珏竒君之能時除蔡州汝陽¶
　主簿奏課連最改兾州南宫主簿于時期運吿謝¶
　河朔多虞君内撫疲羸外給軍旅民安事集郡國¶
　稱之澤潞莭度侍中馬公存莭聞其名辟為&KR0249;記¶
　薦章連上制命弗臨君知命之不遭乃謝病而退¶
　閉門却掃以名教自娱漢氏初基羣心改屬親友¶
　敦喻復詣京師直道而行　往無吝又為興平河¶
　東二主簿秩滿以常調當遷望令時皇運肇啓多¶
　士狥名君之次子巨源已従郷薦𫉬知於尚書陶¶
<pb:KR4d0001_SBCK_029-14a>¶
　公公時與選事謂曰文人才髙運否邅廻下位區¶
　區一宰未足為光孰若復佐近畿以便吾子之舉¶
　事不亦可乎乃除陳留主簿乾徳六年春三月四¶
　日終于縣署享年六十有八夫人追封琅耶郡太¶
　君王氏緱山仙𣲖河洲懿徳婦道以順家人用嚴¶
　睦族惟和訓子由義以乾徳三年月日先逝俱權¶
　殯于縣之乾明寺至雍熈五年二月日合𦵏于&KR0271;¶
　封府&KR0271;封縣吹臺鄉蘇村禮也子五人長巨舟早¶
　亡次巨源擢進士第今為都官郎中鹽鐡副使次¶
　巨載以疾家居次巨川卿及二女皆早天惟君懐¶
<pb:KR4d0001_SBCK_029-14b>¶
　恬淡之性秉貞介之規孝於奉親仁以睦俗雅志¶
　宗道餘力攻文有孔墨之志無管樂之遇淹翔末¶
　路従容自若所至之處輙(今上/御名)茅齋延髙士談宴終¶
　日㑹無倦容嘗謂諸子曰吾志在大名非欲夸世¶
　欲行吾道爾時命不偶古則皆然汝軰宜勉成吾¶
　志也而巨源果&KR0014;奮竒藻㨗髙科際㑹聖明騫翔¶
　臺閣長才利刄&KR0063;用忘疲追逺之澤漏于泉卜宅¶
　之儀由乎禮積善之家斯在大名之&KR0063;何慙仁人¶
　孝子正當如是鉉嚮風斯久傾蓋甚歡不朽之文¶
　惠然見託賢賢善善翰墨之任也故来家諜勒于¶
<pb:KR4d0001_SBCK_029-15a>¶
貞珉其詞曰¶
才髙位下古實有焉積善餘&KR0159;神寕捨㫋邈哉李¶
君一時之賢其身則屈其道斯全餘&KR0159;伊何寔有¶
令子奉之以孝葬之以禮蜃輅同載佳城䨇啓九¶
原與歸三廟而祀遺愛被俗𣳚而不亡貞珉頌羙¶
乆而彌芳阡如京兆地即桐郷綿綿𤓰&KR1705;永永流¶
光¶
徐公文集卷第二十九¶
<pb:KR4d0001_SBCK_029-15b>¶
