# -*- mode: mandoku-view -*-
#+TITLE: 騎省集
#+DATE: 2015-09-23 10:19:06
#+PROPERTY: JUAN 29


　　大宋左千牛衛上將軍追封呉王隴西公墓志銘¶
　　　(并/序)<md:KR4d0001_SBCK_029-1b>¶盛德百世善繼者所以主其祀聖人無外善守者¶不能
固其存蓋運厯之所推亦古今之一貫其有¶享蕃錫之
寵保克終之美殊恩飾壤懿範流光傳¶之金石斯不誣
<pb:KR4d0001_WYG_029-1b>
矣王諱煜字重光隴西人也昔庭¶堅贊九德伯陽恢至
道皇天眷祐錫祚於唐祖宗神武世有顯德載祀三百
龜玉淪胥宗子維城蕃¶衍萬國江淮之地獨奉長安故
我顯祖用膺推戴¶淳耀之烈載光舊美二世承基克廣
其業皇宋將¶啟𤣥貺𡨕待有周開先太祖歴試威德所
及寰宇¶將同故我舊邦祗畏天命貶大號以稟朔獻地
圖<md:KR4d0001_SBCK_029-2a>¶以請吏故得義動元后風行域中恩禮有加綏懐¶不
世魯用天王之禮自越常鈞酅存紀侯之國曽¶何足貴
<pb:KR4d0001_WYG_029-2a>
王以世嫡嗣服以古道馭民欽若彛倫率¶循先志奉烝
嘗恭色養必以孝賔大臣事耉老必¶以禮居處服御必
以節言動施舍必以時至於荷¶全濟之功謹藩國之度
勤修九貢府無虚月祗奉¶百役知無不為十五年間天
眷彌渥然而果於自¶信怠於周防西鄰起釁南箕構禍
投杼致慈親之¶惑乞火無里婦之辭始勞因壘之師終
後塗山之¶㑹太祖至仁之舉大賚為懐録勤王之前効
恢<md:KR4d0001_SBCK_029-2b>¶焚謗之廣度位以上將爵為通侯待遇如初寵錫¶斯
<pb:KR4d0001_WYG_029-2b>
厚¶今上宣猷大麓敷恵萬方每侍論思常存開釋及¶飛
天在運麗澤推恩擢進上公之封仍加掌武之¶秩侍從
親禮勉諭優容方將度越等彛登崇名數¶嗚呼閱川無
捨景命不融太平興國三年秋七月¶八日遘疾薨於京
師里之第享年四十有二¶皇上撫几興悼投爪軫悲痛
生之不逮俾没而加¶飾特詔輟朝三日贈太師追封呉
王命中使莅𦵏¶凡喪祭所須皆従官給即其年冬十月
日𦵏於河<md:KR4d0001_SBCK_029-3a>¶南府某縣某鄉某里禮也夫人鄭國夫人周
<pb:KR4d0001_WYG_029-3a>
氏勲¶舊之族是生邦媛肅雍之美流詠國風才實女師¶
言成閫則子左千牛大將軍某襟神俊茂識度淹¶通孝
悌自表於天資才略靡由於師訓日出之學¶未易可量
惟王天骨秀異神氣清精言動有則容¶止可觀精究六
經旁綜百氏常以周孔之道不¶可暫離經國化民發號
施令造次於是始終不渝¶酷好文辭多所述作一游一
豫心以頒宣載笑載¶言不忘經義洞曉音律精别雅鄭
窮先王制作之¶意審風俗淳薄之原為文論之以續樂
<pb:KR4d0001_WYG_029-3b>
記所著文<md:KR4d0001_SBCK_029-3b>¶集三十巻雜説百篇味其文知其道矣於弧
矢¶之善筆札之工天縦多能必造精絶本以惻隠之¶性
仍好竺乾之敎草木不殺禽魚咸遂賞人之善¶常若不
及掩人之過惟恐其聞以至法不勝姦威¶不克愛以厭
兵之俗當用武之世孔明罕應變之¶畧不成近功偃王
躬仁義之行終於亡國道有所¶在復何媿歟嗚呼哀哉
二室南峙三川東注瞻上¶陽之宫闕望北邙之靈樹旁
寂寂兮逈野下𡨕𡨕¶兮長暮寄不朽於金石庶有傳於
<pb:KR4d0001_WYG_029-4a>
竹素其銘曰¶
天鍳九德錫我唐祚綿綿𤓰瓞茫茫商土裔孫有<md:KR4d0001_SBCK_029-4a>¶慶萬
物重覩開國承疆距呉跨楚喪亂孔棘我恤¶疇依聖人
既作我知所歸終日靡俟先天不違惟¶藩惟輔永言固
之道或汙隆時有險易蠅止於棘¶虎游於市明明大君
寛仁以濟嘉爾前哲釋兹後¶至亦覯亦見乃侯乃公沐
浴𤣥澤徊翔景風如松¶之茂如山之崇奈何不淑運極
化窮舊國疏封新¶阡啟室人諗之謀卜云其吉龍章驥
<pb:KR4d0001_WYG_029-4b>
德蘭言玉質¶邈爾何往此焉終畢儼青蓋兮裶裶驅素
虬兮遲¶遲即隧路兮徒返望君門兮永辭庶九原之可
作¶與緱嶺兮相期垂斯文於億載將樂石兮無虧<md:KR4d0001_SBCK_029-4b>¶　　大宋右千牛衞上將軍隴西郡公李公¶墓志銘¶
公諱従善字子師隴西成紀人唐室之諸孫元和¶之近
屬譜牒詳悉此不具陳若夫天祚之德大運¶有時而極
積慶之祀百世無得而疎必生克肖之¶賢以承有後之
應保姓受氏公實宜之昔者土德¶既微羣雄角立維我
<pb:KR4d0001_WYG_029-5a>
顯祖奄宅舊呉延祚四紀傳¶國三世公以天屬之愛膺
寶玉之封始在膠庠已¶有名望姿儀秀出文學生知仁
孝極於事君謙抑¶形於下士中外之論翕然稱之由是
受任六官交<md:KR4d0001_SBCK_029-5a>¶修庶職彌綸舊典諮訪老成恪居無違所
至皆理¶於時聖人出於中土正朔及於四方維我先君
祇¶畏天命受盟請吏息民弭兵玉帛交馳冠蓋相望¶公
親則介弟位則中台獨奉絲綸留參槐棘元戎¶駟牡分
建節之權𤣥冕九章奉侍祠之列朝奬既¶厚臣誠益恭
<pb:KR4d0001_WYG_029-5b>
後凋之葉無渝萬頃之陂自若故得¶全名節於危疑之
際保恩顧於終始之間環衞迭¶遷寄仕增重盤根必解
師律以貞十有餘年其志¶如一嗚呼修塗方騁景命不
融春秋四十有八雍熙¶四年九月九日薨於通許䕶軍
之廨詔輟朝一日賻<md:KR4d0001_SBCK_029-5b>¶絹百匹即其年冬十月十三日𦵏
於開封府開封¶縣吹臺鄉蘇里祔太夫人凌氏之塋禮也
前夫人¶徐氏繼室周氏並早卒皆有肅雍之德窈窕之
華¶宜家治内盡其規魚軒象服昭其盛子十四人仲¶顗
<pb:KR4d0001_WYG_029-6a>
仲翔仲衍仲華仲雅仲𨽻仲寜仲簡仲彬仲文¶仲猷仲
𤣥仲義仲端女十四人慕英懿卿奉蘋藴¶簡正容茂節
穉仙恵昭如賔道崇鳯兆幼貞閨秀¶季真或嬪於盛族
或待禮未行惟公生於深宫特¶稟異氣謙而得禮和而
執中容納直言賔延素士¶經歴夷險雅度不渝大年永
登終古同難鉉登門<md:KR4d0001_SBCK_029-6a>¶斯乆辱顧殊深永惟知已之恩願
表為陵之谷其¶銘曰¶
真源引派仙李垂芳實生我公金玉其相非禮勿¶動出
<pb:KR4d0001_WYG_029-6b>
言有章忠信以濟終然允臧三代之姓倐焉¶為庶九萬
之程溘然中路吹臺北峙浚川東注不¶植刺草長瞻宰
樹大雅君子隴西公墓¶
　　大宋故處士贈太子少師李公墓志銘¶(并/序)¶
道之泰也賢人振衣而濟物時之否也君子括囊¶以獨
善其有修之家而孚教於俗無其位而博施<md:KR4d0001_SBCK_029-6b>¶於人角立
傑出蓋亦難矣公諱某字某庭堅邁德¶百世流光源長
派逺蕃衍郡國今為常山真定人¶也祖某贈太子少保
<pb:KR4d0001_WYG_029-7a>
考某贈太子少傅公即少傅¶第三子也幼而岐嶷長而
純孝承顔先意實稟生¶知七歳丁太夫人之憂泣血絶
漿殆於毁滅宗族驚¶異謂之神童事兄弟人莫能間先
是唐之叔世燕¶趙多虞故我先人累世貞遯公亦奉家
法咸樂丘¶園躬稼敦本儉以足用百年之業是享素封
既而¶天下兵興生民益否公盡出私積以均有無為食¶以
救饑歉㣲嗟来之誚焚劵以贈乏絶非市義之<md:KR4d0001_SBCK_029-7a>¶求逺邇
之人全濟甚衆懐仁向義者撫之既無矜¶色背恵棄信
<pb:KR4d0001_WYG_029-7b>
者接之亦無慍容襟懐曠然莫窺其¶際慈愛惻隠視人
如傷昆蟲草木無所夭閼故閭¶里率化風俗以和崇儒
遵道墳籍未嘗釋手喜酒¶好客醒醉必與之同常以為
芳華易凋光隂不駐¶發於吟咏以寄其情藜杖角巾所
至皆適是非擾¶擾若蚊䖟之過前愚智憧憧若蜾蠃之
在側至矣¶哉古之達者也開運末有晉失御獫狁孔棘
公挈¶家南渡居於胙城伯氏飛龍府君時在滎陽召公¶
同處廣順三年夏六月日終於鄭州私第享年四<md:KR4d0001_SBCK_029-7b>¶十有
<pb:KR4d0001_WYG_029-8a>
三夫人清和郡太夫人張氏以謝女之淑徳¶徇萊妻之
髙節宜家理内令問藹然威姑性嚴諸¶婦皆聳夫人順
而得禮勤而無怨晨夕參侍獨被¶深慈凡飲食藥餌須
經夫人之手然後即御長姒¶亦頗嚴厲夫人事之如姑
或被誚責怡聲致拜由¶是閨門之内不肅而成及罹共
姜之哀更全孟母¶之訓諸孤稍長敎以學文為之擇師
友為之致經¶籍凡學舍賔餘之所須者輟衣食捐簮珥
以奉之¶躬截髮之恵俾其親仁引㫁織之言誡其中廢
<pb:KR4d0001_WYG_029-8b>
故¶諸子皆立門户如初越建隆二年秋七月十日終<md:KR4d0001_SBCK_029-8a>¶於
鄭州私第享年四十有五長子格大理寺評事次¶子至
吏部侍郎兼祕書監吏部以文學冠時擢髙¶第於聖鍳
以才業膺世參大政於中樞以疾告罷¶復為少宰天子
祕書於中禁命我専掌式恢文¶敎時人榮之先是少師
之𦵏也世猶多故禮或有¶闕及夫人祔也塋地逼隘介
於羣冡之間君子曰¶非安神之宅也即以端拱元年冬
十二月十三日¶改卜於鄭州管城縣某鄉里原禮也鉉
<pb:KR4d0001_WYG_029-9a>
鄉里遼夐¶聲慶致暌朅来京師獲與吏部游處覩于公
髙門¶之盛知臧孫有後之由公之行實皆聞於輿論或<md:KR4d0001_SBCK_029-8b>¶得於家老梗槩而已不能偹舉也金石之紀宜在¶鴻儒
恵然見顧辭不獲命謹為銘曰¶
天生賢人以佑民生生民數竒賢人隠淪修之於¶家富
以其隣里閭率化宗族歸仁樂天知命全和¶保真鳯凰
于飛以况嘉耦伯鸞之妻士行之母婉¶淑宜家嚴慈啟
後金鈎鵲印魚軒紫綬令問無已¶流光不朽刻此貞珉
<pb:KR4d0001_WYG_029-9b>
髙深共乆¶
　　大宋故尚書户部郎中王君墓志銘¶
公諱克貞字守節其先太原人也緱山之胄本固¶源深
淮水既微枝分派别所居占籍呉楚為多今<md:KR4d0001_SBCK_029-9a>¶為廬陵人
矣曾祖某不仕祖某贈吉州别駕考某¶屯田郎中君弱
不好弄幼善屬文風骨峻整器度¶閒雅年未及冠名聞
於時自唐室之季詞場道喪¶江左延祚復覩舊章翰林
學士江君文蔚典司春¶官詳求藝實取人至寡較文尤
<pb:KR4d0001_WYG_029-10a>
精君一舉擢第首¶冠諸子時人以為追蹤元和之際矣
明年以祕書¶省正字釋褐宣直樞近専掌文翰之任措
詞典雅¶叙事詳審守位以慎當官以勤由是二十餘年
累¶遷至中書舍人樞密副使未嘗他任求之前載亦¶為
異矣及末葉多故時政浸衰唯吾守道中立不<md:KR4d0001_SBCK_029-9b>¶涉浮議
及宗國淪喪䇿名天朝自太子中允歴户¶部兵部二貟
外郎禮部户部二郎中典漢滑襄梓¶四州事皆以寛簡
為務仁愛推誠當時之不名臣¶僕長孺之擇任丞史是
<pb:KR4d0001_WYG_029-10b>
故民以之睦政以之修端¶拱二年秋自梓潼還至京九
月十八日遘疾終於¶興州之傳舍享年六十明年某月
日𦵏於揚州某¶縣鄉里禮也夫人隴西縣君李氏早亡
無子女一¶人許適鹽鐵使諫議陳某惟君有文雅之用
有周¶慎之誠言行相顧光塵不異奉職無廢舉在私無¶
惰容歴夷險而不回保始終而無吝初君始従鄉<md:KR4d0001_SBCK_029-10a>¶薦余
已典論誥謬為先達屢辱請益及余消長在¶運而君金
石不渝古人之風於是在矣已悲深谷¶更閲逝川發為
<pb:KR4d0001_WYG_029-11a>
哀詞識彼泉户銘曰¶
猗嗟夫君心𡨕氣純英英達士亹亹詞臣不愆於¶位有
恵於民無悔無咎不緇不磷吉往凶歸道悠¶運促旋自
九折復於左轂駟馬悲鳴市人行哭邈¶矣彼蒼云何不
淑悠悠邗水隠隠崑岡慈親臨奠¶令季持喪旁羅宰樹
下閟𤣥堂郊原掩靄雲日𡨕¶茫痛光塵兮永已念蘭菊
兮徒芳¶
　　大宋故尚書兵部貟外郎江君墓志銘<md:KR4d0001_SBCK_029-10b>¶
<pb:KR4d0001_WYG_029-11b>
君諱直木字子建尋陽人也廬九之地時生俊才¶忠壯
之族世著南國末葉堙替與時汙隆儒墨退¶讓垂為家
法曾祖晁祖蠙考隲皆不仕伯父夢孫¶與先君同隠廬山
以經學大義自娯伯父後膺宰¶府之辭自求絃歌之任
報政罷去復隠舊山孝友¶貞清鄉里推服先妣李氏方
娠夢神人授以直木¶一本寤而生君故取名焉幼而頴
悟生知經義七¶歳以神童擢第未幾丁先公憂至性孺
慕宗族稱¶歎孜孜色養無復官情學古屬文惟日不足
<pb:KR4d0001_WYG_029-12a>
爰及¶弱冠遂以詞藝知名其為文清淡簡約自為品格<md:KR4d0001_SBCK_029-11a>¶尤長於古風詩家居凡二十五年親犮敦諭乃従¶常調
釋褐太常寺奉禮郎轉江都縣主簿直以事¶上不失其
恭勤以率下兾舉其職民従其化吏服¶其能府尹陳𤣥
藻縣令路儀皆恃才傲物獨推重¶於君以為不如也改
江夏令其理如初鄂州何洙¶武勲致位性復暴桀亦加
優禮異於餘人嘗視君¶舉止迂緩車服朴野輒怡然而
笑每謂諸寮屬曰¶君輩稱為儒生不學江令也秩滿改
<pb:KR4d0001_WYG_029-12b>
蘄州黄梅令¶議者以為屈君以鄉曲俯接欣然而往踰
歳遷歙¶州黟縣令㑹宗屬封建妙選府寮授君記室之
任<md:KR4d0001_SBCK_029-11b>¶處平臺複道之地列瑇簮珠履之間清節素風凛¶然
不改正詞直道動必盡規府君甚重之十有餘¶年累遷
至水部貟外郎賜緋而記室如故庚午歳¶府君奉使天
朝留鎮兖海授君奉寜節度判官檢¶校金部貟外郎數
年遷司門貟外郎判刑部今上¶元年加朝奉郎先君贈
大理司直先妣追封隴西¶縣太君視事三載求外任以
<pb:KR4d0001_WYG_029-13a>
自效上以君恭勤詳慎¶宜乆其職拜兵部貟外郎仍兼
刑部享年六十有¶四居常康寜微病數日奄従物故時
太平興國五¶年冬十二月二十八日也即明年二月十
日𦵏於<md:KR4d0001_SBCK_029-12a>¶開封縣汴陽鄉豐䑓里禮也前夫人封氏今夫
人¶太原縣君王氏皆有窈窕之質幽間之操叶此貞¶節
蔚其門風長子敞京兆府醴泉縣主簿次曰用¶成用明
用澄用康用平用文用寜女二人曰慕昭¶用貞君生於
季俗世全素業性純貌古行潔文髙¶守道安貧非禮不
<pb:KR4d0001_WYG_029-13b>
動未嘗忤物亦不隨流真所謂¶鞠躬君子者矣夙慧之
性稟於天資年十餘歳侍¶伯父食不過園蔬而已伯父
戲之曰啜白薤之羮¶淡而無味君應聲對曰齧紫茄之蒂鏗
爾有聲人¶知其當大成也余始聞其名晚乃識面察言
觀行<md:KR4d0001_SBCK_029-12b>¶重其為人藩房見選余所薦也亦既稱職頗嘗自¶
多丙寅歳與君俱年五十歳日㑹飲酒相與賦詩¶君先
就曰學易寜無道知非素有心余遂不復作¶也君有文
集二十巻嗚呼契濶夷險咨嗟年鬢一¶生一死孰克忘
<pb:KR4d0001_WYG_029-14a>
情聊存挂劍之期故有刋銘之作¶其詞曰¶
嗚呼江君世濟其名生今之俗為古之人閨門侃¶侃鄉
里恂恂其實如秋其華如春握蘭有裕伏閣¶惟勤考終
歸全邈焉清塵𦵏於所没古稱達者浚¶水長源夷門逈
野徒挂寶劍空馳白馬勝氣如存<md:KR4d0001_SBCK_029-13a>¶逝川不舍勒石垂芳
千載之下¶
　　大宋故陳留縣主簿贈太子中允李府¶君墓志銘
　　　(并/序)
<pb:KR4d0001_WYG_029-14b>
府君諱某字廣途其先隴西逖道人仙源帝系蕃¶衍萬
邦隴西一族獨為鼎甲中葉従官因家雍丘¶今為縣人
曾祖巢祖禮皆不仕考洪蔡州長史府¶君清明禀氣才
智夙成幼而屬文已洽時譽既志¶學通左氏春秋未冠
即為講説横經請益虚往實¶歸微言奥義别為編録年
二十三舉進士再不中¶第後唐天成初宗人璩為大宗
正見而器之曰王<md:KR4d0001_SBCK_029-13b>¶室多故吾道未光得禄而已何必是
也乃表為屬¶吏委以牋奏丞相鄭公珏竒君之能特除
<pb:KR4d0001_WYG_029-15a>
蔡州汝陽¶主簿奏課連最改冀州南宫主簿於時朝運
告謝¶河朔多虞君内撫疲羸外給軍旅民安事集郡國¶
稱之澤潞節度侍中馬公存節聞其名辟為管記¶薦章
連上制命弗臨君知命之不遭乃謝病而退¶閉門却掃
以名敎自娯漢氏初基羣心改屬親友¶敦喻復詣京師
直道而行焉往無吝又為興平河¶東二主簿秩滿以常
調當遷望令時皇運肇啟多¶士徇名君之次子巨源已
従鄉薦獲知於尚書陶<md:KR4d0001_SBCK_029-14a>¶公公時典選事謂曰丈人才髙
<pb:KR4d0001_WYG_029-15b>
運否邅迴下位區¶區一宰未足為光孰若復佐近畿以
便吾子之舉¶事不亦可乎乃除陳留主簿乾徳六年春
三月四¶日終於縣署享年六十有八夫人追封瑯琊郡
太¶君王氏緱山仙派河洲懿德婦道以順家人用嚴¶睦
族惟和訓子由義以乾德三年月日先逝俱權¶殯於縣
之乾明寺至雍熙五年二月日合塟於開¶封府開封縣
吹臺鄉蘇村禮也子五人長巨舟早¶亡次巨源擢進士
第今為都官郎中鹽鐵副使次¶巨載以疾家居次巨川
<pb:KR4d0001_WYG_029-16a>
巨卿及二女皆早夭惟君懐<md:KR4d0001_SBCK_029-14b>¶恬淡之性秉貞介之規孝於
奉親仁以睦族雅志¶宗道餘力攻文有孔墨之志無管
樂之遇淹翔末¶路従容自若所至之處輒構茅齋延髙
士談讌終¶日曾無倦容嘗謂諸子曰吾志在大名非欲
夸世¶欲行吾道爾時命不偶古則皆然汝輩宜勉成吾¶
志也而巨源果能奮竒藻㨗髙科際㑹聖明騫翔¶臺閣
長才利刃應用忘疲追逺之澤漏於泉卜宅¶之儀由乎
禮積善之家斯在大名之應何慙仁人¶孝子正當如是
<pb:KR4d0001_WYG_029-16b>
鉉嚮風斯乆傾蓋甚歡不朽之文¶恵然見託賢賢善善
翰墨之任也故采家牒勒於<md:KR4d0001_SBCK_029-15a>¶貞珉其詞曰¶
才髙位下古實有焉積善餘慶神寜捨旃邈哉李¶君一
時之賢其身則屈其道斯全餘慶伊何實有¶令子奉之
以孝塟之以禮蜃輅同載佳城雙啟九¶原與歸三廟而
祀遺愛被俗没而不忘貞珉頌美¶乆而彌芳阡如京兆
地即桐鄉綿綿𤓰瓞永永流¶光¶
　騎省集巻二十九<md:KR4d0001_SBCK_029-15b>¶<md:KR4d0001_SBCK_030-1a>¶
<pb:KR4d0001_WYG_030-1a>
欽定四庫全書
　騎省集巻三十¶
　　　　　　　　　　　　　宋　徐鉉¶　撰
