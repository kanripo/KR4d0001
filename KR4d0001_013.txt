# -*- mode: mandoku-view -*-
#+TITLE: 騎省集
#+DATE: 2015-09-23 10:19:05
#+PROPERTY: JUAN 13


　　宣州涇縣文宣王廟記<md:KR4d0001_SBCK_013-1b>¶昔夫子祖述堯舜憲章文武扶東周于巳絶拯蒼¶生于
既墜其迹屈而道愈大其人亡而教愈逺則¶生民巳來
未之有也其在祀典法施于人則祀之¶矧褒聖之祀其可
忽乎然則中人不足以語上下¶士聞道而大笑故斯教
<pb:KR4d0001_WYG_013-1b>
也衰于戰國廢于嬴秦漢¶魏以降續而復絶夫仲尼日
月重昏千祀非聖人¶孰能廓之故斯教也興於武徳盛
于貞觀極于開¶元理自然也兵興以來大化陻替先聖
禮器委頓¶于勝廣之門闕里諸生恓惶于絳灌之下矧
厥祠¶宇之存廢乎天之愛人不當遂絶皇統再造六藝<md:KR4d0001_SBCK_013-2a>¶始修太嵗丙午重熙在運宣城雄鎮帝之叔父在¶焉故
幕府之選殊重尚書郎呉君光輔奉詔佐㢘¶部兼理于
涇既涖事乃被儒服謁先師闢荆棘歴¶垝垣以造于茅
<pb:KR4d0001_WYG_013-2a>
茨之間仰瞻俯觀喟然而嘆於是¶奉開元之成制采頖
宫之舊章經之營之是卜是¶築惟新袥殿儼飭睟容入
室升堂森然如在籩豆¶有位賔主有序表著咸列門衛
肅然于是青衿禮¶服之子有從師觀藝之場鯢齒鮐背
之徒識養老¶慈幼之節欣欣然其化之大者歟明年秋
君奏¶計如京師因得其實嗚呼聖人在上羣才畢舉使<md:KR4d0001_SBCK_013-2b>¶三代之風達於里邑間不其偉哉余承君之歡美¶君之
志刋石紀事寘于祠庭後之君子無忘企及¶其餘理畆
<pb:KR4d0001_WYG_013-2b>
籍察庶獄闢汙萊遏陂塘則有考功之¶吏在故不書於
時太嵗丁未冬十月九日尚書主¶客員外郎知制誥徐
鉉記¶
　　復三茅禁山記¶
華陽洞天金陵福地羣仙之所都㑹景福之所興¶作故
其壇館之盛薦享之殷修奉之嚴樵牧之禁¶冠于天下
其所由來舊矣聖厯中㣲官失其守望¶拜之地多所荒
蕪若乃真靈翔集𤣥貺肸蠁興復<md:KR4d0001_SBCK_013-3a>¶之迹必假異人天祐
<pb:KR4d0001_WYG_013-3a>
丁丑嵗貞素先生王君棲霞¶始來此山恭佩上法徘徊
地肺偃息朱陽永懐舊¶規期在必復先生潜徳内映符
彩外融名士通人¶道契冥㑹凡縞紵之贈善信之資悉
奉山門以成¶夙志於是由良常洞至雷平山十里而近
地入氓𨽻¶者盡購贖之芻蕘不得輒至墟墓不得雜
處藝¶樹蔽野植松為門川梁必通榛穢必翦建方壇于¶
雷平之上造髙亭於良常之前朝修有致誠之地¶游居
有税駕之所姜巴古陌秦望舊封肅然清光¶復如開元
<pb:KR4d0001_WYG_013-3b>
天寶之嵗矣先是紫陽之右有靈寳院焉<md:KR4d0001_SBCK_013-3b>¶真臺故基鞠
為茂草先生殫罄資用克構殿堂有¶開必先無逺弗
届都督武陵康王奉錢百萬梁王¶造殿一區向道之徒
咸助厥事曽未周嵗惟新舊¶宫皆先生之力也昔大隗
致襄城之駕庚桑化畏¶壘之人是知道心惟㣲其應如
響時則有若道士¶鄧若虚協規同志是攝是贊幹事以
恪感物以誠¶績用不愆斯實攸頼先生以保大壬子嵗
夏四月¶悉書夫物之數疆畔所經請命於京師申禁於
<pb:KR4d0001_WYG_013-4a>
郡¶縣以授茅山都監鄧君機一能事既畢數日而化¶期
命𤣥應昧者不知夫仙階感召諒非一揆若乃<md:KR4d0001_SBCK_013-4a>¶神清氣
靈骨籙標映受之于天也心虚氣冲𤣥徳¶充蔚基之於
性也昭真垂教啟煥靈跡行之於勤¶也故䇿名紫素飛
步黄庭流功儲慶必參相合然¶則先生之道其殆庶乎
雖徽駕不留㝠升日逺而¶髙風可述遺範在人進而紀
之翰墨之職也鄧君¶企慕前躅見託真書已未嵗秋八
月日記
<pb:KR4d0001_WYG_013-4b>
　　宣州開元觀重建中三門記¶
夫清淨𤣥黙道之基也宫館壇墠道之階也生知¶者因
基以成空勤行者升階而覩奥故君子徳業¶𤣥挺仁慈
積中必廣剔致之方乃形兼愛之迹為<md:KR4d0001_SBCK_013-4b>¶科誡以檢其情
性為象設以致其誠明情性平則¶和氣來誠明通則靈
符集由是登真正之境入希¶夷之域曠焉無際薫然太
和斯實興化致理之方¶還淳反朴之本豈與夫延方士
尚秘祝求長生以¶自奉者同年而語哉宣州開元觀逺
<pb:KR4d0001_WYG_013-5a>
擬清虚獨標¶形勝敬畢崇峻鎮其後句谿澄澈經其陽
鍾一方¶淳粹之精結三素氤氲之氣當泰陵之尊道揭
聖¶厯於華題藹爾殊庭居為福地及運纒百六數偶¶三
災雖棟宇不踰而制度多闕靈蹤必復有待而¶興主上
嗣位之七年皇室在造之一紀今儲后徇<md:KR4d0001_SBCK_013-5a>¶臧札之操讓
徳承卑體間平之賢總戎藩服首台¶司而握師律鎮京
口而領宣城其為政也質以先¶正諮於耉老義以果斷
仁以發生民力不偷闕政¶咸舉而斯觀路門久廢遺址
<pb:KR4d0001_WYG_013-5b>
將蕪非所以敬教尊¶祖㑹昌建福者也乃命執事即從
經度民多暇日¶府有羨財勤而不勞成而勿亟巨棟山
立層簷翼¶舒六扉洞開方軌並入重廊助其迴合祕殿
表其¶深嚴十絶之幡拂文楣而絢彩九龍之驂軋金鋪¶
而振響瞻之者有凌雲之氣經之者疑駕歘之游¶信足
以勵上士之進修福蒼生於仁壽既而功宣<md:KR4d0001_SBCK_013-5b>¶納麓望集
撫軍大壯之制斯成重離之位亦正貞¶符允塞盛徳宜
書道士孫洞虚素業淳深至誠敦¶慤發揚真迹啟迪嘉
<pb:KR4d0001_WYG_013-6a>
猷永為不朽之功願紀他山¶之石宫臣執筆以謹嵗時
戊午秋九月庚申記¶
　　紫極宫新建司命真君殿記¶
夫金闕琳房不可階而升也惟至誠能通之靈符¶景福
不可企而望也惟至行能致之故君子行道¶於時宣力
於國敷惠於民貽範於家此人之極致¶自天所祐也又
况考集靈之地崇列真之宇薦納¶約之信勵勤行之誠
然則希夷𦕈邈超言象之表<md:KR4d0001_SBCK_013-6a>¶矣有若故司空相國馮翊
<pb:KR4d0001_WYG_013-6b>
懿公承世功之緒襲重¶侯之業地親於副馬美繼於緇
衣便蕃臺閣夷險¶一致中立不倚金石貫其心唯力是視風
霜盡其¶節故四綜㑹府再踐中樞三殿方鎮一平邦土
慎¶終如始没有遺忠激楚之樂雖窮通徳之門不改¶嗣
子太僕少卿俊等祗奉慈訓弗敢失墜以為公¶之純誠
冲氣本道家者流而仁政令典近浹於三¶茅之境髙齋
甲第夙鄰乎𤣥元之宫故棲神植福¶必先於是爾其治
城峻址西州舊署忠貞公之遺¶隴郭文舉之故臺九原
<pb:KR4d0001_WYG_013-7a>
可作勝氣如在乃相形勢<md:KR4d0001_SBCK_013-6b>¶補廢闕建司命真君之殿于
宫之艮維披真藴以¶立程集國工而考藝瞻星揆日不
勞而成崇髙壯¶麗重深藻繪煥如也凝旒端簡負斧仍
几穆如也¶珠旛絳節紛披乎左右空歌洞章蕭寥乎晨
暮真¶聖以之而臨御純嘏以之而蕃錫賢人繼後孝子¶
奉先無以加於此矣鉉始以事分通舊從子弟之¶游終
以禁掖具員陪僚屬之末及公之啟手足也¶復忝國士
之許辱寄託之任知已之厚何日而忘¶短篇叙事葢感
<pb:KR4d0001_WYG_013-7b>
遇之萬一也¶
　　楞嚴院新作經堂記<md:KR4d0001_SBCK_013-7a>¶君子才足以治劇惠足以安民見危致命以死勤¶事有
一於此然後可以薦信于無方之神儲慶于¶必大之門
噫楞嚴院經堂之作也其庶幾乎平陽¶柴君諱進思字
昌美故太尉中書令尋陽靖王之¶孫也少而爽俊長而
忠慤尤善騎射頗曉兵書靖¶王愛之出則典親兵居則
專家政幹蠱之美宗族¶稱之王薨始為公臣累遷旅帥
<pb:KR4d0001_WYG_013-8a>
鴻圖再造金革覆¶威上以其才能可任故以為内宴副
使乘軺建節¶將命四方盤根錯節所至皆治改鄂岳觀
察巡官¶知永興縣事縣有山澤之征𣙜管之利嵗終考
績<md:KR4d0001_SBCK_013-7b>¶倍于前人遷泰州軍事判官兼營田鹽監平蠧政¶决
庶獄勞農督課潔己律人民不告疲公有餘利¶除勸農
使復監池吉二郡䕶武昌軍千里晏安上¶流靜謐㑹梁
人入寇我武未揚東畿陷没羣情震¶駭命君為行營應
援軍使率舟師數千鼓行而東¶平難濟口復海陵郡于
<pb:KR4d0001_WYG_013-8b>
是淮泗之地聲勢始通乘¶勝長驅因迫隋苑前茅接戰
羣帥後期振臂奮身¶有死無二雖破竹之勢敗于垂成
而東道清夷本¶由君之一舉也江都克復歸葬京師天
子憫焉贈¶左千牛衛將軍賻贈加等禮也嗣子殿前承
㫖廷<md:KR4d0001_SBCK_013-8a>¶遇等棘心在疚荼蓼兼倍以為苴麻苫凷飾哀之¶
期有終蒸嘗封樹追逺之禮有數復欲圖不朽之¶績徼
無邊之福則金仙之教世之所崇宗㫖在于¶經文成容
存乎像設于是擇奇勝之地補闕遺之¶事創造經堂六
<pb:KR4d0001_WYG_013-9a>
間塑地藏菩薩像一軀几席竹器之¶類華而備精而固
耽然其質煥乎其章深嚴足以¶逺世喧虚明足以味𤣥
㫖其全節之風也如彼其¶集靈之所也如此然則㝠㝠
之祐綿綿之慶豈誣¶也哉余頃嵗左官海陵君盡傾葢
之分感忠臣之¶事主嘉孝子之奉親刻石紀事以聳善
也援筆悽<md:KR4d0001_SBCK_013-8b>¶愴無心於文保大丁巳嵗春三月日東海徐
鉉記¶
　　攝山棲霞寺新路記
<pb:KR4d0001_WYG_013-9b>
棲霞寺山水勝絶景象瓌竒明徵君故宅在焉江¶令公
舊碑詳矣髙宗大帝刋聖藻於貞石紆宸翰¶於璿題煥
乎天光被此幽谷先是兹山之距都也¶五十里而遥方
軌並驅崇朝可至及中原構亂多¶壘在郊野無牧馬
之童岐有亡羊之僕義祖武皇¶帝潛龍兹邑訪道來游
始命有司是作新路金椎¶既隱玉䭾言還桐山之駕不
追回中之道亦廢於¶戯聖人遺跡必將不泯㣲禹之嘆
夫何逮哉保大<md:KR4d0001_SBCK_013-9a>¶辛亥嵗時安嵗豐政簡民暇粵有寺僧
<pb:KR4d0001_WYG_013-10a>
道嚴名髙¶白足動思利人百姓莊思悰家擅素封積而
能散¶嗟亭候之不復憫行旅之多艱乃相與翦荆榛䟽¶
坎窞闢通衢之夷直棄邪徑之迂迴建髙亭於道¶周跨
重橋於山上鑿甘井以救暍立石表以指迷¶草樹風烟
依然四望峯巒臺榭肅爾前瞻由是江¶乘之塗復識王
畿之制矣余職事多暇屢游此山¶喜直道之攸遵嘉二
叟之不懈為文刻石用紀成¶功俾後之好事者以時開
通隨壊完葺此碣有泐¶斯文未湮不亦美乎其年八月
<pb:KR4d0001_WYG_013-10b>
一日兵部員外郎<md:KR4d0001_SBCK_013-9b>¶知制誥徐鉉記¶
　　常州義興縣重建長橋記¶
聖人作川梁以濟不通舟車所及纚連棊布若乃¶形勝
傑大名聞天下者亦無幾何陽羨長橋其一¶也夫英賢
之所躔次邑居之所瞻望山川之精粹¶宅焉里域之神
靈憑焉廢而興之圮而葺之豈惟¶備政足以徼福是橋
也徵諸圖牒則後漢邑令袁¶君創造國朝永泰中令立
君新之其他無聞焉中¶興之初邑有義夫曰呉濠呉須
<pb:KR4d0001_WYG_013-11a>
率以私帑備加營¶務人頼其利踰三十載丙辰嵗國步
中梗百越寇<md:KR4d0001_SBCK_013-10a>¶邊邑人敗之燒營而遁飛焰旁及宏梁半
摧甲寅¶嵗著作佐郎劉君來為邑長視其制度知非民
力¶之所能濟乃狀其事白于有司上聞嘉之詔賜錢¶八
十萬君信而好古寛而得衆尉盧蒨鼎甲餘慶¶俊造䇿
名政是以和事無不舉乃相與敷王澤因¶民心備物致
用程工揆日器利工善材良事時戊¶辰嵗冬而裁明年
暮春而畢長五十步廣七步對¶縣樓而直出跨荆谿而
<pb:KR4d0001_WYG_013-11b>
横絶丹雘其飾儼偃蹇而¶虹舒崇髙其勢邈岧亭而山立
朱輪方軌駟馬連¶騎營營市井憧憧往來有衽席之安
無揭厲之患<md:KR4d0001_SBCK_013-10b>¶昔者乘車濟涉聖人謂之無教橋梁弗修
賢相知¶其不能以今方古勝負分矣夫書云考績傳載
稱¶伐庸庸善善其可廢乎刻之貞珉以示來者庚午¶嵗
春二月十五日記¶
　
　騎省集巻十三¶
<md:KR4d0001_SBCK_014-1a>¶
<pb:KR4d0001_WYG_014-1a>
欽定四庫全書
　騎省集巻十四
　　　¶　　　　　　　　　　宋　徐鉉¶　撰
　　重修
