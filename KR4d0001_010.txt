# -*- mode: mandoku-view -*-
#+TITLE: 騎省集
#+DATE: 2015-09-23 10:19:05
#+PROPERTY: JUAN 10


　　武成王廟碑¶
下臣伏讀前史窮探政經莫不以兵戰為危事目¶干戈
為凶器異達人之格論葢曲士之常談若乃<md:KR4d0001_SBCK_010-1b>¶上考洪荒
遐觀儀象九疇垂範何當棄從革之功¶五緯麗天詎可
淪長庚之耀春生夏長非秋無以¶收成雷動風行非霜
<pb:KR4d0001_WYG_010-1b>
不能肅殺先王設教誰敢渝¶之垂衣裳以正其本為弧
矢以申其用板泉戡難¶所以見軒后之神明丹浦庇人
所以成帝堯之光¶宅七旬來格本由舞羽之仁八百同
辭始自葬枯¶之惠故修文廟堂之上者武功之始折衝
千里之¶外者文徳之形如仁而忘兵則西夏偃王以之¶
而殞恃力而棄義則夫差嬴政由是而亡乃知文¶徳不
修則武功不立武功不試則文徳不昭相須<md:KR4d0001_SBCK_010-2a>¶而成其揆
一也故立其教者謂之聖大其業者謂¶之賢聖則應天
<pb:KR4d0001_WYG_010-2a>
順人西伯受代殷之任賢則開物¶成務太師有佐命之
功當其偃息朝歌盤桓渭水¶量恢宇宙既處困而能通
才冠生民亦俟時而後¶動雲雷之屯已亨天人之契㝠
符厯數有歸君臣¶相遇投釣而起同車以還尊為王者
之師我無慙¶徳加之百官之上人絶異言大矣哉聖哲
膺期無¶得而稱巳故能式遏亂畧大拯横流把白旄而
誓¶師操黄鉞而助斷解倒懸之困釋比屋之誅大統¶既
集天保巳定然後式廬表墓歸馬牧牛申義風<md:KR4d0001_SBCK_010-2b>¶于夷齊
<pb:KR4d0001_WYG_010-2b>
授成事于旦奭宏開四履髙視五侯及其¶徳澤將衰風
流巳逺猶使紀侯大去不遺九世之¶讎周室既卑更頼
一匡之業自非道充四表功濟¶三才孰能丕顯光烈若
斯之盛者也其後聖人既¶没真風漸漓戰國如焚羣生
殄瘁先王利器舉為¶爭奪之資闕里諸生率用縱横之
説遂使中都憤¶歎聿興未學之辭柱史傷嗟始發不祥
之論流遁¶忘返積習生常則我武濩之音將墜於地夫
至公¶所以應羣動上徳所以綜萬殊達其㫖則左右咸
<pb:KR4d0001_WYG_010-3a>
宜迷其本則弛張兩失自漢㕘覇道魏濟奸雄藐<md:KR4d0001_SBCK_010-3a>¶爾千
年荒哉七徳國家參墟發命扈水膺圖羣黎¶興徯后之
辭八表有宅心之地髙祖奉天革政扇¶牧野之髙風太
宗屈己師臣躡渭濱之盛軌施其¶法則致其報入其國
則思其人貞觀年中始於磻¶溪立廟𤣥宗祗若先訓奮
發神謀平内難于女戎¶嗣鴻圖於代邸永言遺範重祀
嚴禋開元中詔京¶師及天下州府並立太公廟著良辰
於上戊抗縟¶禮於虞庠而復歴選前修式崇配享得其
<pb:KR4d0001_WYG_010-3b>
體者㕘¶入室升堂之列蹈其跡者儼摳衣函丈之容穆
矣¶皇風煥乎甲令肅宗來朝走馬初嚴避敵之師九<md:KR4d0001_SBCK_010-3b>¶五
飛龍遂荷在天之命澆戈既戮商奄猶驕方資¶戡定之
勤更舉褒崇之詔禮尊南面位極真王取¶其大告之稱
以定易名之典歴代之闕文備矣聖¶皇之能事烝哉故
得靈鑒孔昭羣臣競勸諸侯供¶職函夏同文中興之功
配天齊古雖復運逄興替¶時有安危造周之徳既隆思
漢之人常在烈祖沉¶潛剛克神武有徵靜氛癘於蕭墻
<pb:KR4d0001_WYG_010-4a>
功髙庖正掃攙¶搶於丹徼業茂賔門由是四海樂推三
靈眷命光¶復舊物洪惟至公大道將行皇猷累洽今上
允文¶允武克長克君自出震見離發號施令雷行天下<md:KR4d0001_SBCK_010-4a>¶豐宜日中信及豚魚仁霑行葦若夫尚齒尊賢之¶教宵
衣旰食之勤制禮作樂之文返朴斵雕之質¶固巳紛綸
帝籙掩映瑶編猶復協比臧謀疇咨庶¶政以為五材並
用廢一不可天下雖平忘戰必危¶是故簡萬乘之人申
九伐之令六官聯事百度惟¶貞副君以介弟之尊當撫
<pb:KR4d0001_WYG_010-4b>
軍之任威而不猛動必¶以仁大元帥齊王明徳茂親由
諸王而宿衛副元¶帥燕王敦詩說禮以長子而帥師用
能啟迪大中¶張皇下武其餘西京名將霧集星羅北府
奇兵飈¶馳電騖並列雲臺之像咸開長水之營地利人
和<md:KR4d0001_SBCK_010-4b>¶思深慮逺域中無事則用之于進賢興功四方有¶變
則用之于弔民伐罪故出車甌駱則係以長纓¶鞠旅衡
湘則舉為内地皆所以拯其塗炭之患息¶其沈閼之争
非徒夸大兵威兼並土宇而巳至于¶篁竹雈蒲之聚田
<pb:KR4d0001_WYG_010-5a>
昭屈景之宗或粗舉先聲或聊¶分偏校莫不厥角稽顙
請命即刑史不絶書野無¶遺冦斯乃聲明文物之外廟
堂帷幄之間思未半¶之功已倍矣加以為而不宰讓徳
於天潔粢豐盛¶靡違於時事春蘭秋菊遠被於無文乃
顧戎韜式¶嚴邦政以為三王四代之事㒺不從師前哲
令徳<md:KR4d0001_SBCK_010-5a>¶之人必將崇祀列聖盛典實啟孫謀乃復舊章爰¶
作新廟於是宗伯建位梓人授規入端門而右廻¶旁太
學以西顧瞰康莊而列屏因爽塏而營基他¶山之石咸
<pb:KR4d0001_WYG_010-5b>
移中伐之材畢萃成之不日自比靈臺¶揆彼方中寧慙
楚室崇堂屹以特起高門豁其洞¶開筵有籩豆之區階
有賔主之位干戈在序鐘鼓¶在庭繟然觀藝之場藹爾
致誠之地春秋二仲時¶和氣清醴醆交羞牲牷不疾雄
冠礧劍展告䖍薦¶信之儀玉戚朱干儼象徳達神之列
中軍元帥出¶建靈旗六郡良家來登勇爵斾旌鐃吹桓
桓推轂<md:KR4d0001_SBCK_010-5b>¶之威金石絲簧穆穆燕毛之序觀之者亂臣知
懼¶比夫漢尊黄老詎臻清淨之源秦用刑名徒有深刻
<pb:KR4d0001_WYG_010-6a>
之弊中庸之徳其在兹乎嗟夫聖人没而微言¶絶王澤
竭而頌聲息奚斯露寢諸侯之事何觀吉¶甫清風衰世
之音孰尚豈若帝圖光赫聖祚宏新¶人知鼔篋之方家
識止戈之漸固可著之金石列¶在鼎彞微臣學愧常師
用慚兼備承明再入固無¶經國之才宣室徵還幸對受
釐之問將使延州聽¶樂長聞雅正之聲圯上受書世出
帝王之佐敢揚¶丕訓敬勒貞珉其銘曰<md:KR4d0001_SBCK_010-6a>¶於惟基命建用皇極實有武備以昭文徳弗惠弗¶迪是
<pb:KR4d0001_WYG_010-6b>
糾是殛天地剛柔惟帝之則是則是效文王¶武王惟師
尚父時維鷹揚匡正天下綏爰四方微¶禹之烈於湯有
光肅肅牽牲皇皇表海簡禮從質¶因民不改難老曰壽
專征為大泱泱之風至今猶¶在大道既隠明王不遭走
鹿爭逐赬魚告勞冺若¶四履紛吾六韜我思古人心焉
忉忉天或愛民物¶無終否率此叛國歸於聖帝自葛初
征至牧乃誓¶君子萬年本支百世鴻圖再造二聖重光
亦既大¶賚寧惟小康六事允釐四維孔張夢寐卜獵咨
<pb:KR4d0001_WYG_010-7a>
嗟<md:KR4d0001_SBCK_010-6b>¶釣璜虎踞之陽龍藏之涘爰作新廟畢崇明祀設¶祗
交㦸朱門納陛嵬㠑穹崇重深奥祕名光大告¶禮重真
王侑神祀食入室升堂威儀文物容貌采¶章列聖有作
兹焉不忘膠庠既成教義既明三湘¶即序百越來庭馬
無南牧人怨東征烈烈政典洋¶洋頌聲商郊車騎灌壇
風雨績用不冺威神若睹¶鏤金石以表德薦馨香而受
祜春蘭兮秋菊無絶¶兮終古¶
　　蔣莊武帝新廟碑銘
<pb:KR4d0001_WYG_010-7b>
臣聞南正司天授宗祝史巫之祀春官掌禮詔犧<md:KR4d0001_SBCK_010-7a>¶牲玉
帛之儀皆所以别類人神統和上下三時不¶害力穡以
之普存百物阜安薦信猶其多品用能¶舉明徳而徼景
福播和樂以致靈祗三五已還皆¶是物也若乃渾元宣
氣山岳成形雲雨於是乎生¶財用於是乎取故有毳冕
之服璋邸之符或以肆¶瘞垂文或以徙懸著法虞舜聖
帝也而有徧于之¶祀周武明王也而有惟爾之祈至於
祊田高邑之¶都藻茝桑封之秩稰稌有羡蘭菊無虧大
<pb:KR4d0001_WYG_010-8a>
典奇篇¶論之備矣後王徂帝聞斯行諸金陵山者作鎮
揚¶都盤根福地峙天險之左次瞰臺城之北隅陽嶺<md:KR4d0001_SBCK_010-7b>¶前
瞻包舉青林之苑隂崖右轉經營𤣥武之池絶¶巘嶔岑
蔽虧日月深巖窈窕吐納風雲層臺累榭¶臨其嶺涌泉
清池湛其下白鹿麏䴥騰其藪鴛雛¶孔翠栖其林豫章
梓杞之材橘柚樝梨之實赭堊¶丹青之美錫銀金碧之
饒固以事異假珍富兼諸¶夏登于軌物掌以虞衡矧復
奇怪中潛絪緼上屬¶真人未應瘞雜寳以祈年智士攸
<pb:KR4d0001_WYG_010-8b>
同指盤龍而建¶國亦何必嵩丘發峻始號降神岷嶺騰
精獨稱建¶福自時厥後代富靈游刺史還都即有栽松
之地¶諸生肄業非無講學之場岫幌雲闗訪徵君于幽<md:KR4d0001_SBCK_010-8a>¶谷鹿巾霞帔集道侣于中林斯亦羣帝之密都先¶王之
册府者也在昔霜鐘細品猶淹耕父之居反¶景微光尚
駐長留之駕况乎皇州列岳宅怪儲靈¶不有吉神孰司
隂隲蔣帝孕清明之氣禀正直之¶資實九徳之所生與
五龍而比翼自西江考績謝¶聮事於𤣥夷北部申威輯
<pb:KR4d0001_WYG_010-9a>
庶功于黄綬于時祚終¶四百運偶三分人懷塗炭之愁
家有剥膚之痛帝¶則勤勞徇物慷慨憂時既授張敞之
俘即振李崇¶之鼓赤丸未盡執漢節以忘生青骨難誣
䧏北山¶而受享飛蟲顯俗生民之舒慘焉依白馬耀奇
平<md:KR4d0001_SBCK_010-8b>¶昔之威容如在故使中都之印式報隂功長水之¶營
旁旌同氣廬宮改命非因介子之焚廟貌崇壇¶詎比愚
公之徙自是光靈茂遠代祀綿長或昭徳¶而降祥或害
盈而致罰黄旗紫蓋奉五馬之禎符¶朱鬛碧蹄修高山
<pb:KR4d0001_WYG_010-9b>
之巨盗賢如謝傅猶繄草木之¶形親若始安亦假弟兄
之助故得王封錫羡帝服¶歸尊追炎昊以齊稱躅虞黄
而接武事光典册惠¶浹幽遐任水木之逓遷顧高深而
自改國家緑圖¶受祉黄鉞庇人分二牧于土中包九有
于宇下雖¶十聨百里亟更守宰之權而四望五郊不易
宗彛<md:KR4d0001_SBCK_010-9a>¶之數及威名暫失龜鼎中遷瀛海颷廻坤輿幅裂¶
而盤礴之際常奉周正封域之間獨為漢守衣冠¶舊族
宛洛遺甿咸趨懷徳之鄉共免永嘉之亂終¶使皇天眷
<pb:KR4d0001_WYG_010-10a>
祐百姓與能克昌再造之基奄有六朝¶之地烈祖功踰
嗣夏體濬哲而致中興皇上徳邁¶繼文懋元良而恢下
武格天光表慰率土之歌謡¶累洽重熈漸羣黎之肌骨
所以珍符總至靈命畢¶陳極金篋以標年盡瑶編而紀
瑞襲于六藝貫彼¶三墳矧復聖作無方神謀不測殷周
損益文武弛¶張制在先機申于後甲百吏奉行而不暇
兆民日<md:KR4d0001_SBCK_010-9b>¶用而不知帝典恢宏天文貞觀摛華發藻抉瞶
披¶聾丹浦非好戰之師兩階有誕敷之舞坐知千里¶廓
<pb:KR4d0001_WYG_010-10b>
清五嶺之氛後不踰時底定七閩之難國風王¶澤自北
而南樹立之權由來尚矣康無專享止崇¶藩屏之封穆
弔不咸但著急難之詠未有極至公¶之舉正太弟之尊
大義鴻猷如今日之盛者也副¶君膺則哲之寄有聖人
之資由上徳而貞萬邦用¶英才而總百揆麗正繼明之
業仰奉宸謀持謙敬¶客之心俯懷庶品則有齊藩上寄
紆盭綬而握兵¶符燕邸真王珥貂冠而掌宮籥周公則
武王之弟<md:KR4d0001_SBCK_010-10a>¶夏啟則吾君之子故能緝熙帝載寅亮天工
<pb:KR4d0001_WYG_010-11a>
晏平¶仲之論和北宮子之謂禮自家刑國草偃風行上¶
下之際既交華裔之情如一黑齒竒肱之俗欵塞¶來王
碧嵩素滻之濵除宮望幸后䕫典樂已播薫¶絃司馬進
稱行陳祕檢功既隆矣徳亦厚矣尚復¶往而未止謙以
益尊政靡不修思無不及以為無¶文咸秩訓誥之格言
明祀是崇春秋之大義農祥¶晨正豐潔四馳密雲不雨
馨香並薦載紆睿鑒爰¶顧遺祠詔曰蔣帝受命上𤣥奠
職兹土力宣往代¶澤被中區所謂有益于人以死勤事
<pb:KR4d0001_WYG_010-11b>
者也今號位<md:KR4d0001_SBCK_010-10b>¶已極名諡弗彰闕典未申朕甚不取其以
勝敵克¶亂之業為民除害之功因姓開國追諡莊武仍
令¶有司修寢廟備制度焉于是即舊謀新審形面勢¶農
工告隙營室方中或懸水以為規或飭材而攻¶木塼埴
之工麕至圬塓之伎星羅徑術常夷靡薙¶王孫之草荆
榛舊闢寧誅宋玉之茅百堵齊興自¶歳而畢繚垣十里
重屋四周樹文木於庭中交枝¶靃靡挺開明於閾外詭
狀髬髵納陛逶迆碧叠元¶州之石横梁夭矯雪披後渚
<pb:KR4d0001_WYG_010-12a>
之梅豁朱户之曈曨¶陽光不夕閟深宮之霮䨴暮靄常
霏堂上布筵楹<md:KR4d0001_SBCK_010-11a>¶間設奠管磬鐘鼓羅於下籩豆簠簋肆
於前再變¶之音克諧永貞之祝無愧神光倐忽裷服連
蜷孔¶蓋翠旌若有光而㒺覿蕙肴蘭藉若有云而不亡¶
用是高揖靈𤣥永司純嘏罔兩魑魅豈煩夏鼎之¶圖風
雨雪霜無待桑林之禱則知民和而後降福¶事理而後
不祈人祗之間如斯而已者也粤若先¶王命祀神道教
人前哲令徳之流九魁六宗之類¶或以公族視秩或以
<pb:KR4d0001_WYG_010-12b>
户邑奉祠子晋之為帝賔真¶階匪極傅説之騎龍尾景
耀未融斯皆地勢本高¶升聞易達詎有權輕五技壤狹
一同而能比敬軒<md:KR4d0001_SBCK_010-11b>¶臺分光堯日縱質文之迭改代奉典
章及聖哲之¶丕承更加崇飭故金簡玉字興王之綂可
㝷兩騎¶五車受職之期斯在雖將歴選安得同年昔者
崑¶閬窮遊尚紀白雲之什燕然薄伐亦陳𤣥甲之銘¶孰
與㝠貺昭彰壽宮宏麗水通懸圃萃氣色於閶¶門路接
白楊煥丹青於坰野此而莫述後嗣何觀¶微臣潤色無
<pb:KR4d0001_WYG_010-13a>
功討論奚取思問神於先聖姑欲事¶君苟獲罪於𤣥穹
曷容媚竈惟於舊史想見英風¶適當罷役之初爰奉屬
辭之詔西州作頌誠慙邑¶子見稱南國刋銘或望至尊
所改庶使千八百國<md:KR4d0001_SBCK_010-12a>¶㑹執玉於兹峰七十二家配泥金
於此地其銘曰¶
茫茫𤣥造萬物資始一經神怪一緯人理先聖則¶之以著
綱紀仰觀俯察上天下地髙卑既定品物¶咸宜宣氣者山配
地曰祇三公是擬九徳攸司天¶作金陵蔣帝荒之巖巖金陵
<pb:KR4d0001_WYG_010-13b>
作鎮上國隂林巨壑¶材生物植洞穴巖房逶迤詰屈隱士無
言仙童不¶食洪惟廟貌奠此名區位重天孫權傾坤軸薜荔¶
之服辛夷之車若自空桑來游下都翼翼京揚馮¶馮輦轂
運属多壘聿祈深福峻殄豎夷勛亡景覆¶肸蠁𤣥功威蕤
帝籙皇唐膺命和悦人神崇名則<md:KR4d0001_SBCK_010-12b>¶舊受職惟新祥圖雜集
祀典紛綸終全王土以俟¶真人再造延洪繼文光大隂陽
不測天地交泰沒¶羽梯航雕題冠帶成民致力祭神如在
猶防闕典¶乃韻遺靈永懐簡册欽若昭明克亂除害膺兹
<pb:KR4d0001_WYG_010-14a>
大¶名亦有制度備于祠庭式瞻昏定昏定既正爰揆¶農
時農時弗虧虞衡肅給般爾交馳加之礱斵益¶以章施
新廟既成神居既寧我有常祀蒸餚薦腥¶匪禜匪祈歆
我惟馨三時不害大庖不盈昔在周¶象逮於漢室徒騁
騏騄虚羅甲乙純嘏弗臻斯猷¶愈失載返其風爰歸聖
日五衢植木四照栽花馳<md:KR4d0001_SBCK_010-13a>¶烟驛霧晦景韜霞方介十五
何憂一車行觀吉玉¶願折疏麻謝傅長逝王公不作獨
我莊武先紆睿¶畧魯墳無棘遼城有鶴刻此苕華永傳
<pb:KR4d0001_WYG_010-14b>
嵩霍¶
　　武烈帝廟碑銘¶
臣聞昊穹凝命𤣥化不宰司契牧民之重授以聖¶功益
謙輔徳之明顯諸神道玉燭景風之瑞所以¶報憂勤天
時地物之妖所以警安逸是以古之聖¶人覩災而懼因
敗而成撥亂反治之勳偃武修文¶之業延洪光大皆有幽
贊者焉故禹奠九州受蒼¶水繡衣之命武師牧野接五
車兩騎之神或假靈<md:KR4d0001_SBCK_010-13b>¶于五將三門或取象于長庚北落
<pb:KR4d0001_WYG_010-15a>
奇怪愡怳歴代有之¶然則潔粢豐盛崇名紀號欽若天
意丕顯隂功元元本¶本政之大者也兹我后所以側身
修徳允濟時屯武烈¶帝所以禦災捍患光膺帝服人神
合應豈不偉哉惟帝¶才冠生民道髙振古登賢能于鄉
老論昭穆于本朝若¶夫忠孝文武之風信智言行之懿
提綱按部之績夷兇¶静亂之勤論道經邦之猷宫懸錫
馬之寵忠身徇國之¶節驚愚顯俗之竒固巳炳煥丹青
鏗鏘金石用能髙¶標名祀大庇烝民犧牲玉帛數有加
<pb:KR4d0001_WYG_010-15b>
于羣望備物典¶冊禮遂縟于真王是知妙極無方數均
不測告禎符於<md:KR4d0001_SBCK_010-16a>¶難遇擅宏濟于獨能雖通幽洞靈實聖
哲之所務而問神語怪非¶典冊之攸先故揚㩁而論葢
史臣之職也主上以¶功成弗處無徳不報増封進號厥
有舊章乃下詔¶冊贈武烈帝偹名數禮也於是正南面
之尊窮大¶壯之勢耽耽新廟奕奕崇堂雉門兩觀之嚴
左墄¶右平之制龍旂鑾輅雲䍐軒懸兼三代之盛儀抗¶
五郊之殊禮與夫周人革命止陳𤣥牡之祈晉室¶主盟
<pb:KR4d0001_WYG_010-16a>
但用朱絲之禱報功之典不亦盛乎常州刺¶史何重貴
初領前軍獨當强冦以忠貞為甲胄以¶恩信為金湯首
挫賊鋒力全郡壘褰帷之任因以<md:KR4d0001_SBCK_010-16b>¶疇庸坐樹之風更成
徳讓皆足以光昭雅頌垂示¶來雲後之君子知天命不
可以智欺大福不可以¶力勝幸災怙亂鬼而得誅背盟
奸好人將誰與覆¶車斯在殷鑒匪遥類委土以為師樹
豐碑而紀事¶下臣奉詔謹勒銘云¶
𤣥功不宰帝徳無為化機冥運羣動交馳必有神¶道鑒
<pb:KR4d0001_WYG_010-16b>
而董之董之伊何惟帝之職恍惚有象隂陽¶不測如岳
降祥配天輔徳保我蒸民莫匪爾極偉¶哉間傑多藝多
才名馳八紘位重三槐祀典光啟¶王封肇開人思邵樹
俗畏軒臺洪惟我后積仁累<md:KR4d0001_SBCK_010-17a>¶慶運啟再造功宣二聖金
鑑在握璿璣以正隂陽¶既和人神交應時災有數孰克
違斯靈命自天疇¶能問之盜兵竊發𤣥貺㝠期風雲鼓
蕩氣勵殱夷¶蔣侯助順霍山啟道卑聽匪逺誠明則到
上曰欽¶哉享兹昭告帝服加尊大名紀號多壘既平連
<pb:KR4d0001_WYG_010-17a>
營¶既寧奕奕新廟崇崇百城民罔疵癘年斯順成庭¶有
備物時殷頌聲禍福何常惟人所擇棄信毁義恃¶衆與
力上帝不蠲明神是殛勒石嚴祠敢告萬國¶
　　重修筠州祈仙觀記¶
筠州祈仙觀者東晉黄真君上升之地因為道館<md:KR4d0001_SBCK_010-17b>¶綿歴
代祀互有増修國朝保大中元宗皇帝奉為¶呉讓皇再
加營構金石具刻此不備書夫言意假¶象故立朝修
之所形器有壊故資繕完之工此觀¶當荆楚之要津實
<pb:KR4d0001_WYG_010-17b>
郵傳之便道過賓税駕遊子解¶&KR0724;憧憧往來罕或虚月
修葺之後二紀有餘閈閎¶垣墉頽落且半道士羅自正
總攝真侣啟煥𤣥風¶以為道由人𢎞徳以勤維下飾不
美人其謂何於¶是心謀躬行節用畜力授其徒之可任
者㑹其士¶之好道者月省嵗計經之營之即舊謀新興
廢補¶闕十有餘嵗其績大成凡建聖祖殿黄真君殿各<md:KR4d0001_SBCK_010-18a>¶一區峙瑶壇範洪鐘造橋梁於通津植茂樹而蔽¶野其
修舊振壊者層樓重廊二十餘間其取材也¶時其擇匠
<pb:KR4d0001_WYG_010-18a>
也良程之以壯督之以固瓴甋瑌磩尚¶其宻藻繪丹雘
尚其麗帑廪不費工庸不勞煥然¶新宫峙此靈境君子
是以知其能也夫神仙之事¶史臣不論豈不以度越常
均非擬議所及故邪仲¶尼書日食星隕皆略其㣲而著
其顯慮學者之致¶惑也又况於希夷恍惚之際乎然而
載籍之間㣲¶㫖可得書云三后在天詩云萬壽無疆斯
皆輕舉¶長生之明效也及周漢而降則事跡彰灼耳目
不<md:KR4d0001_SBCK_010-18b>¶誣天人交感民信之矣於是通儒鴻筆始著於篇¶至
<pb:KR4d0001_WYG_010-18b>
如許君黄君通幽洞㝠窮神極妙逮爾姻族與¶夫家人
乘景上隮超然絶俗故墟舊井真氣裴回¶至其鄉而思
其人仰其道而踐其迹斯觀之盛豈¶徒然哉鉉頃嵗扈
從南巡有事於游帷之觀二宫¶相距兩舍而遥使指有
程瞻望弗及逮今一紀無¶日忘之㑹羅君狀其功績圖
其形勝見託紀述欣¶然而書開寳七年九月二十四日
記¶
　　筠州清江縣重修三清觀記
<pb:KR4d0001_WYG_010-19a>
元氣既判天地乃位氣之清明靈粹者鍾乎洞天<md:KR4d0001_SBCK_010-19a>¶福地
名山大川之間真聖之所戾也景福之所興¶也然則游
居走望乃建道館焉通都大邑往往而¶在豫章之地實
曰奧區帶豫章之通川據西山之¶雄鎮鬱映磅礴神異
所棲髙真十二震曜方夏方¶靈軌轍靡迤蟬聫保大庚戌
歳詔復髙安縣為筠¶州析其北鄙為清江縣而三清觀負
新邑之左瞰¶長江之右形勝髙奇壇宇嚴淨聞諸故老
云昔呉¶許二君嘗游兹地夜覩青氣上屬于天相與嘆
<pb:KR4d0001_WYG_010-19b>
曰¶此非凡地當為神仙之宅及二君登仙之後邑人¶追
感前言共緝以茅茨嵗時薦獻衆目為草堂道院<md:KR4d0001_SBCK_010-19b>¶函關
紫氣事往名存盭厔草樓人非郭是年世彌¶逺増修益
崇開成中始詔賜號三清之觀自時厥¶後又踰十紀運
逢治亂道有汚隆中興巳還百度¶咸復官得其守人盡
其能道士呉宗元允迪𤣥風¶克堪道任以為朝禮之域
颷歘所臨不飾不美衆¶將安仰于是月考嵗計庀工飭
材補廢扶傾無所¶不至建三清之殿造虚皇之臺設待
<pb:KR4d0001_WYG_010-20a>
賔之區敞飯¶賢之室範華鐘之鏗訇聳層樓之岧嶤回
廊複¶道重深奧祕于是飾儀衛備器用肅然必洽煥焉¶
可觀成功既告碑碣爰書
　
　
　
　
　
<pb:KR4d0001_WYG_010-20b>
　
　
　<md:KR4d0001_SBCK_010-22a>¶　
　
　
　
　騎省集巻十
<md:KR4d0001_SBCK_011-1a>¶
<pb:KR4d0001_WYG_011-1a>
欽定四庫全書
　騎省集巻十一¶
　　　　　　　　　　　　　宋　徐鉉¶　撰
