# -*- mode: mandoku-view; -*-
#+TITLE: 徐公文集
#+DATE: 2015-09-11 08:39:17.253190
#+PROPERTY: ID KR4d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0253-014徐公文集-卷第十四.
<pb:KR4d0001_SBCK_014-1a>¶
　徐公文集卷第十四(丨記二)¶
　　　　　　　東　海　徐口口口鉉¶
　　　重脩徐孺亭記　喬公亭記¶
　　　毗陵郡公南原亭記　劔池頌¶
　　　九疊松賛　硯銘¶
　　　野老行歌圗賛　四皓&KR0030;賛¶
　　　許真人井銘　髙侍郎&KR0030;象賛¶
　　　文獻太子哀&KR0125;文　齊王贈太弟哀册文¶
　　　　　重&KR0113;徐孺亭記¶
　至矣哉天之愛民甚矣雖數有治亂而常生聖賢¶
<pb:KR4d0001_SBCK_014-1b>¶
　故得其位則功加於時舛其運則教垂於後雖銷¶
　聲㓕迹全身逺害不徳而徳普逃名而名揚擁篲¶
　築宫禮重於列國式閭表墓道光於無窮舉善而¶
　教政之大者也恭惟我祖炳靈南國舊宅界乎仙¶
　館髙臺峙乎澄陂孺亭之稱海内瞻仰名公良牧¶
　代加崇飾千載之下猶旦暮焉頃屬&KR0022;君非才敗¶
　我王度翦焉層(今上/御名)鞠為茂草噫百世之祀誰能廢¶
　之庚申&KR0010;始建王都辛酉&KR0010;遂迁清蹕肆覲羣后¶
　疇咨先賢餘基未傾偉人&KR0005;至既而&KR0166;湖在御桐¶
　圭錫壌丞相司空鄧王以茂親之重&KR0574;分陜之權¶
<pb:KR4d0001_SBCK_014-2a>¶
　思老成之典型仰髙山之景行同言而信不肅而¶
　嚴乃命&KR0052;營&KR0005;從締(今上/御名)九成方&KR0120;百堵未周甲子¶
　&KR0010;入秉國均以武昌運帥侍中濟南公代司宫籥¶
　公致用以武從政以文祗奉蕭規率由周禮&KR0175;賡¶
　成致詳考舊基夷坎窞而就平禆崖岸而増固乃¶
　崇堂奥乃加藻繢右嚴罇坫之序左設庖膳之區¶
　前臨康荘旁眺城闕平湖千畆凝碧於其下西山¶
　萬叠倒影扵其中依然懸榻之場想見致芻之状¶
　與夫洪崖之館絢綵於烟霞滕王之閣騫飛於雉¶
　堞南州之物象備矣前哲之光靈萃焉嗟乎君子¶
<pb:KR4d0001_SBCK_014-2b>¶
　興一&KR0229;建一事于時必可頌于後必可&KR0026;兹亭之¶
　作也都人朋悅過賔矚目紀于方國之吏播於樂¶
　職之詩鉉也幸成燕翼之謀&KR0023;参翰墨之任俾垂¶
　不朽敢惮蕪音¶
　　　　　喬公亭記¶
　同安城北有&KR0031;谿禅院焉皖水&KR0052;其南求塘出其¶
　左前瞻城邑則萬井纚連却眺平陸則三峰積翠¶
　朱橋&KR0367;蹇倒影于清流巨木輪囷交隂于别島其¶
　地豊潤故植之者茂遂其氣清粹故宅之者英秀聞¶
　諸耆耋喬公之舊居也雖年世屢遷而風流不泯¶
<pb:KR4d0001_SBCK_014-3a>¶
　故有方外之士爰(今上/御名)&KR0052;行之室回廊重宇耽若深¶
　嚴水瀕最勝猶鞠茂草甲寅&KR0010;前吏部郎中鍾君¶
　某字某左官兹郡來游此谿顧瞻徘徊有懐創造¶
　審曲面&KR0020;經之營之院主僧自新聿&KR0063;善言允符¶
　夙契即日而裁逾月而畢不奢不陋既幽既閑慿¶
　軒俯眄盡濠梁之樂&KR0271;牖長瞩忘漢隂之機川原¶
　之景象咸歸卉木之光華一變毎冠葢萃止壺觴¶
　畢陳吟嘯&KR0036;其和琴棊助其適郡人瞻望飄若神¶
　仙署曰喬公之亭志古也噫士君子逹則兼濟天¶
　下窮則獨善其身未若進退以道小大必理行有¶
<pb:KR4d0001_SBCK_014-3b>¶
　餘力與人同樂之為懿也是郡也有汝南周公以¶
　為守有潁川鍾君以為佐故人多暇豫&KR0010;比順成¶
　旁郡行&KR0175;雩之禮而我盛選勝之會鄰境興閴户¶
　之歎而我賦考室之詩播之毗頌其無愧乎余向¶
　自禁掖&KR0175;從放逐故人胥㑹山水窮游良辰美景¶
　賞心樂事有一于此宜其識之立石刋文以示來¶
　者于時&KR0010;次乙夘保大十三年三月日東海徐鉉¶
　記¶
　　　　　毗陵郡公南原亭館記¶
　人生而静性之&KR0408;也若乃廟堂之貴軒冕之盛君¶
<pb:KR4d0001_SBCK_014-4a>¶
　子所以勞心濟物屈己存教功成事遂復歸於静¶
　用能周旋於道常久而不已者也有唐再造俗厚¶
　政和人多暇豫物亦茂遂名園勝㮣隠轔相望至¶
　于東田之館西州之墅婁湖張矦之宅東山謝公¶
　之游青谿賦詩之曲白楊飲酒之路風流人物髙¶
　視昔賢京城坤隅爰具别館百畆之地芳華一新¶
　舊相毗陵公習静之所也其地却據峻嶺俯瞰長¶
　江北彌臨滄之觀南摭新林之戍足以窮幽極覧¶
　忘形放懐扵是建髙望之亭肆游目之觀睨多鳥¶
　扵雲外認歸㠶于天末四山隠見而屏列重城邐¶
<pb:KR4d0001_SBCK_014-4b>¶
　迤而霞舒紛従步而右回闢精廬於中嶺&KR0029;層崖¶
　而築室就積石以為階土事不文木工不斲虗痛¶
　夕映宻户冬燠素屏麈尾榧几黎牀談玄之理侣¶
　此焉游息設射堂扵其左湛方塘於其下虗楹顯¶
　敞清風&KR1065;氣襲其間椅岸繁廻紅蕖翠䓏藻其涘¶
　至扵芳草嘉禾修竹茂林紛敷翳蔚不可殚記凡¶
　厩庫之室厨廪之區賔燕所資不戒而具毎良辰¶
　羙景欣然命駕群従子弟結駟相追角巾藜杖&KR0278;¶
　游笑詠&KR0026;之者不知其為公相也古人有言朝庭¶
　之士入而不能出况于輕鍾&KR0166;之貴狥山林之心¶
<pb:KR4d0001_SBCK_014-5a>¶
　&KR0005;相之權不&KR0014;累其真胏腑之親不能系其遯道¶
　風素範豈不美歟又以鉉無事事之情有善善之¶
　志見徴拙筆用勒貞珉是時&KR0010;次辛酉冬十月日記¶
　　　　　劔池頌(并序)¶
　&KR0010;次辛酉月&KR0292;仲冬王人徐鉉&KR0045;旌銅柱之郷稅¶
　駕劍池之廟既嘆靈迹徘徊故&KR0469;或曰龍泉太阿安¶
　得為寶出也不為當世之用佩之不免亡身之災¶
　天下固有虗名而無實效者歟愚以為不然夫聖¶
　人之扵天下亦物耳所禀受者異故能與造物者¶
　並而為天下王是以聖人之作也天不愛其道地¶
<pb:KR4d0001_SBCK_014-5b>¶
　不愛其寳同聲相&KR0063;同氣相求人謀鬼謀皆爲聖¶
　人用無功無迹豈尋常所能識乎然則集隂陽之¶
　英萃山澤之精窮爐冶之妙極鋒鋩之利宜其冥¶
　合玄造弼成聖功者也昔黄帝法月滿而鑄鏡用¶
　能照燭怪魅辟除不祥大禹&KR0053;貢金以鑄鼎使民¶
　知神姦以逺不&KR0002;漢髙祖佩斬蛇之劍以撥亂除¶
　害奄有天下是以三者皆人力所爲也咸能輔佐¶
　興運與時隠見其可誣乎在昔三分叔世咸有昬¶
　徳天命&KR0005;改寰宇&KR0005;同斯劍知之故霊&KR0036;於下氣¶
　浮于上&KR0063;帝王之符命矚識者之觀瞻亦猶伊尹¶
<pb:KR4d0001_SBCK_014-6a>¶
　負鼎於莘&KR0469;仲尼動色於魯相千載一㑹聖賢所¶
　以汲汲也向使晉武能誕若天意克明俊徳判忠¶
　邪之路絀驕侈之心則賢能盡其才神靈效其用¶
　淳耀之烈可續七日之期不爽而王猷既鬱亂本¶
　既成百姓失望羣龍沮色於是斯劔也委質張雷¶
　之鑑一泄其憤逺迹劉石之醜復歸于潜其出也¶
　所以示神之不亡其去也所以示徳唯是輔則其¶
　為用也逺矣昔者周過其數秦不及期是知天命¶
　之精㣲可以人事而延促前哲論之備矣若夫精¶
　真之誠修于内感召之致&KR0063;乎外自然而然有道¶
<pb:KR4d0001_SBCK_014-6b>¶
存焉不可以智求不可以言逹王者得之則三五¶
之功其餘事耳然則天下至珤本非人臣所服變¶
化無方神物之事也忘身狥國忠臣之節也两造¶
其極求仁得仁復何怨乎廟在豊城故縣俯瞰池¶
岸壮武侯雷府君之象祀焉去今縣四十里而龍¶
泉太阿之廟别在中路棟宇綿久皆&KR0005;傾頺邑人¶
朱惲等洽重熈之化感百世之祀奨率同志丨唯¶
夀宫千載光靈煥然如在縣令孟賔于尉孫舉皆¶
以文行之懿中賢良之選接武連事恵此王畿推¶
誠於民薦信於神風雨不愆耕鑿咸若先賢遺躅¶
<pb:KR4d0001_SBCK_014-7a>¶
　其不泯也宜哉是池廣不終畆深才數尺父老云¶
　近&KR0010;旦暮往往有雲霧䝉覆其中惚恍之理不可¶
　測已今中興三葉聖政惟新豈非靈命孔昭玄貺¶
　&KR0005;集天命不㦧弘之在人使臣司言敢告有位乃¶
　為頌曰¶
　周室既衰仁獸來臻晉祚不融龍劔效珍神化無¶
　方天命無親徳之不建與運俱淪歸潜厚載以俟¶
　真人惟劍之神惟賢之識湛湛靈沼綿綿廟食瑞¶
　氣長在玄符靡測垂兹頌聲永永無極¶
　九疊松賛(并序)¶
<pb:KR4d0001_SBCK_014-7b>¶
　同安郡南二十里古城南隅有松焉拳曲擁腫&KR0020;¶
　若九疊交柯聳幹無不蟠屈者其地髙迥旁無壅¶
　閼莫知其何由如是或曰下有頑石根不得舒氣¶
　脉僨興故為此状好事者以為盛&KR0026;焉余始聞其¶
　名今至其下睹之而眙曰嗟夫草木麗地禀天之¶
　和條暢秀茂固常也若乃原隰之宜失隂陽之候¶
　違柔脆之姿則離披枯瘁貞勁之質則鬰抑盤錯¶
　生理&KR0446;矣獨有&KR0347;竒之貌嗚呼失其所乎昔在太¶
　古君臣强名賢愚同域洪洪洞洞是謂太和降及¶
　後代聖人有作顯仁義建功名扶衰整弊不得已¶
<pb:KR4d0001_SBCK_014-8a>¶
　也於是有愛惡則象生焉其甚者飭行以矯時執¶
　方以違俗考槃閭巷聲重王公上徳䘮矣獨有髙¶
　世之譽嗚呼荀孟屈賈之徒豈斯松之&KR0011;耶感物¶
　徘徊因為之賛¶
　于嗟彼松孰為而生天枉其性屈折其形人實我¶
　貴我非所營噫嘻淳風&KR0154;歸大道安行吾欲與汝¶
　各全其真作此好歌以告騷人¶
　　　　　硯銘¶
　它山之石是斵是治荆藍表瑩雲露含滋執簡而¶
　至磨鉛在兹言出乎身文以行之噫嗟君子慎爾¶
<pb:KR4d0001_SBCK_014-8b>¶
　樞機¶
　　　　　野老行歌圗賛¶
　昔在陶唐光宅萬國下或知有帝&KR0005;何力鼓腹擊¶
　壌嬉游無極自然而然忘適之適中古道薄親仁¶
　懐徳末世政亂姦宄㓂賊淳風不還可以歎息丹¶
　青志古存諸往則嗟爾有位鑑兹王式¶
　　　　　四皓&KR0030;賛¶
　君子道行必資其位邈哉四賢隠居救世皤皤之¶
　貌丹青假誌爾無素飡覩此知媿¶
　　　　　許真人开銘¶
<pb:KR4d0001_SBCK_014-9a>¶
　長史含道棲神九天人非邑改丹井存焉射兹谷¶
　鮒冽彼寒泉分甘玉液流潤芝田我來自西尋真¶
　紫陽若愛召&KR0035;如升魯堂敬刋翠琰求識銀牀噫¶
　嗟後學揖此餘光¶
　　　　　髙侍郎&KR0030;象賛¶
　穆穆清真不淄不磷文髙學富道直誠純昭質已¶
　邈斯猷愈新丹青&KR0030;象以永光塵棠隂峴首瞻仰¶
　霑巾¶
　　　　　文獻太子哀册文¶
　維顯徳六年太&KR0010;巳未九月癸卯朔四日丙午文¶
<pb:KR4d0001_SBCK_014-9b>¶
　獻太子薨於東宫延春殿以某年十有二月壬申¶
　朔十三日甲申遷座於文園禮也象輅差階龍樓¶
　向曙肅仗衛以&KR0005;引儼罇罍而不御主上感深守¶
　器念極賔天痛玉符之靡召悲銀牓之空懸詔下¶
　臣於信史載盛烈於瑶編其詞曰¶
　於昭我唐誕受帝祉舊&KR0022;惟新令問不已亦有積¶
　慶載生賢嗣平王之孫吾君之子越在綺紈芳若¶
　蘭蓀緑車表慶寳玉䟽恩東平錫壌南昌啓藩耉¶
　老諮訪丘墳討論文以行禮時然後言敬愛表於¶
　天性信厚由於自然運屬重熈地惟明兩古尚逹¶
<pb:KR4d0001_SBCK_014-10a>¶
　節吾先徳讓剖符分陜居東作相封燕禮縟副戎¶
　業廣績著保&KR0117;道髙寅亮敬亭南屏浙水東馳是¶
　惟関輔以衛京師乃移莭&KR0207;建此藩維擇其令典¶
　導以由儀仁薫俗厚化洽風隨國歩中艱文身怙¶
　亂鎮以髙卧制之長筭取彼鯨鯢戮為京觀吴門¶
　載同輿詞協從天之眷命我豈矜功乃正皇統斯¶
　惟至公爰撫軍而監國亦納揆而登庸業彌盛而¶
　學彌廣望益髙而禮益恭不言而信有感則通多¶
　壘以之而罷警四門以之而除&KR0495;反淳和於國儉¶
　致符瑞於年豊天亦艱諶胡寕不恵枉矢流蒼震¶
<pb:KR4d0001_SBCK_014-10b>¶
　之野火耀奄前星之次捨内豎之問安進浮丘而¶
　把袂九重増慟萬&KR0022;衘涕&KR0256;茫少海之波寂歴洊¶
　雷之肆嗚呼哀哉感神飈之逺至歎芳歳之云徂¶
　違太學之齒冑啓佳城而下居建采章扵綢綀儼¶
　備物於塗芻&KR0052;武帳之峛崺據青龍之鬱紆嗚呼¶
　哀哉苦霧閉塗窮隂殺莭重雲之旭日如晦大壑¶
　之層氷似雪指京口而不臨背都門而永訣萬目¶
　愁而斾旌惨羣心感而笳簫咽嗚呼哀哉瞻瑶山¶
　之落木聼玄圃之廻風臺思子以何極宫長男而¶
　遂空集荆門之故吏㑹商嶺之悲翁淚淋浪而洒¶
<pb:KR4d0001_SBCK_014-11a>¶
袂氣怨結而盈胷嗚呼哀哉厯遂古以遐&KR0026;考令¶
猷扵三善孰仁孝之昭著復功名之丕顯惟史筆¶
與甿頌配天長而日逺寕騁麗於東田豈駁能於¶
文選嗚呼哀哉¶
　　　　齊王贈太弟哀&KR0125;文(代喬侍郎)¶
維年月日天䇿上&KR0005;軍太師尚書令臨川牧齊王¶
薨于臨川府之正寝主上追先皇託付之意表叔¶
父遜譲之風乃下明詔&KR0125;贈太弟即以其年十一¶
月日葬于江州某縣某鄊廬山之原從理命也綃¶
幕夕陳虞歌暁引改兎園之賔館設龍樓之陛楯¶
<pb:KR4d0001_SBCK_014-11b>¶
　閴霊儀以愈遠窮哀端而靡盡愴永恨扵宸襟俾¶
　誕&KR0045;于令問其詞曰¶
　皇天眷祐&KR0236;唐良輔時惟宗英裔自文祖孝悌敦¶
　慤機神頴悟昔在中興爰當就傅申畫宛水&KR0236;兹¶
　茅土徳望日躋&KR0022;家是毗鈎陳宿衛官籥攸司於¶
　惟淮甸實始皇基導之以禮董之以威俗賦甘棠¶
　之頌人歌樂職之詩運屬&KR0071;明業隆二聖首輯瑞¶
　玉來参大政乃為左相其班上台乃封夏口其賦¶
　千乗赫矣元后蒸哉古風不私其子天下為公並¶
　命叔仲奮兹顯庸或踐我舊藩或陟爾青宫辭不¶
<pb:KR4d0001_SBCK_014-12a>¶
&KR0023;命處之益恭晉鄭之勲推而更融&KR0391;札之操久¶
而彌崇若太伯之譲異周公之東京江汝水旄節¶
從容皇統既正靈符允答國歩清謐羣生欣洽復¶
大道於三古永文昭扵萬乗越我嗣君尊尊親親¶
極以吕望之髙位崇以貞觀之舊稱賜書不詔賛¶
禮不名曰予小子實繄叔父維藩維翰宗社之故¶
永&KR0236;難老日新王度謂天盖髙命亦靡常台階殞¶
宿河月沈光慟東堂之哀靈輟南國之舂相與聖¶
賢而共嘆獨天地之何常嗚呼哀哉知生若&KR0009;臨¶
凶奢於蜃炭舉士庶而均哀頌聲猷於無問嗚呼¶
<pb:KR4d0001_SBCK_014-12b>¶
¶
　哀哉歸虎莭於王府靡鸞旌於雉門閑西園之風¶
　月惨緱嶺之煙雲象輅廻兮遵塗逺歸帷整兮逝¶
　水奔賔友散兮霰雪積巾箱故兮&KR0052;籍殘嗚呼哀¶
　哉身殁壤存道悠運促贈今日之典&KR0125;閟當時之¶
　寳玉全大義以&KR0052;國激清風而&KR0013;俗昭遺烈於千¶
　齡&KR0009;玄堂于陵谷嗚呼哀哉¶
　徐公文集卷第十四¶
